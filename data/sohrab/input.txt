رويا زدگي شكست : پهنه به سايه فرو بود .
زمان پرپر مي شد .
از باغ ديرين ، عطري به چشم تو مي نشست .
كنار مكان بوديم. شبنم ديگر سپيده همي باريد .
كاسه فضا شكست. در سايه  باران گريستم، و از چشمه غم بر آمدم .
آلايش روانم رفته بود. جهان ديگر شده بودم .
در شادي لرزيدم ، و آن سو را به درودي لرزاندم .
لبخند در سايه روان بود . آتش سايه ها در من گرفت : گرداب آتش شدم .
فرجامي خوش بود: انديشه نبود .
خورشيد را ريشه كن ديدم .
و دروگر نور را ، در تبي شيرين ، با لبي فرو بسته ستودم .
به كنار تپه شب رسيد .
با طنين روشن پايش آيينه فضا شكست .
دستم را در تاريكي اندوهي بالا بردم
و كهكشان تهي تنهايي را نشان دادم،
شهاب نگاهش مرده بود .
غبار كاروان ها را نشان دادم
و تابش بيراهه ها
و بيكران ريگستان سكوت را،
و او
پيكره اش خاموشي بود .
لالايي اندوهي بر ما وزيد .
تراوش سياه نگاهش با زمزمه سبز علف ها آميخت .
و ناگاه
از آتش لب هايش جرقه لبخندي پريد .
در ته چشمانش ، تپه شب فرو ريخت .
و من،
در شكوه تماشا، فراموشي صدا بودم .

از شب ريشه سر چشمه گرفتم ، و به گرداب آفتاب ريختم .
بي پروا بودم : دريچه ام را به سنگ گشودم .
مغاك جنبش را زيستم .
هشياري ام شب را نشكافت، روشني ام روشن نكرد :
من ترا زيستم، شتاب دور دست !
رها كردم، تا ريزش نور ، شب را بر رفتارم بلغزاند .
بيداري ام سر بسته ماند : من خابگرد راه تماشا بودم .
و هميشه كسي از باغ آمد ، و مرا نوبر وحشت هديه كرد .
و هميشه خوشه چيني از راهم گذشت ، و كنار من خوشه راز از دستش لغزيد .
و هميشه من ماندم و تاريك بزرگ ، من ماندم و همهمه آفتاب .
و از سفر آفتاب، سرشار از تاريكي نور آمده ام :
سايه تر شده ام
وسايه وار بر لب روشني ايستاده ام .
شب مي شكافد ، لبخند مي شكفد، زمين بيدار مي شود .
صبح از سفال آسمان مي تراود .
و شاخه شبانه انديشه من بر پرتگاه زمان خم مي شود .

در نهفته ترين باغ ها ، دستم ميوه چيد .
و اينك ، شاخه نزديك ! از سر انگشتم پروا مكن .
بي تابي انگشتانم شور ربايش نيست ، عطش آشنايي است .
درخشش ميوه ! درخشان تر .
وسوسه چيدن در فراموشي دستم پوسيد .
دورترين آب
ريزش خود را به راهم فشاند .
پنهان ترين سنگ
سايه اش را به پايم ريخت .
و من ، شاخه نزديك !
از آب گذشتم ، از سايه بدر رفتم .
رفتم ، غرورم را بر ستيغ عقاب آشيان شكستم
و اينك ، در خميدگي فروتني، به پاي تو مانده ام .
خم شو ، شاخه نزديك !

در سراي ما زمزمه اي ، در كوچه ما آوازي نيست .
شب، گلدان پنجره ما را ربوده است .
پرده ما ، در وحشت نوسان خشكيده است .
اينجا، اي همه لب ها ! لبخندي ابهام جهان را پهنا مي دهد .
پرتو فانوس ما ، در نيمه راه ، ميان ما و شب هستي مرده است .
ستون هاي مهتابي ما را ، پيچك انديشه فرو بلعيده است .
اينجا نقش گليمي ، و آنجا نرده اي ، ما را از آستانه ما بدر برده است .
اي همه هشياران ! بر چه باغي در نگشوديم ، كه عطر فريبي به تالار نهفته ما نريخت ؟
اي همه كودكي ها ! بر چه سبزه اي ندويويم، كه شبنم اندوهي بر ما نفشاند ؟
غبار آلوده راهي از فسانه به خورشيديم .
اي همه خستگان ! در كجا شهپر ما ، از سبكبالي پروانه نشان خواهد گرفت ؟
ستاره زهر از چاه افق بر آمد .
كنار نرده مهتابي ما ، كودكي بر پرتگاه وزش ها مي گريد .
در چه دياري آيا ، اشك ما در مرز ديگر مهتابي خواهد چكيد؟
اي همه سيماها ! در خورشيدي ديگر، خورشيدي ديگر .

دريچه باز قفس بر تازگي باغ ها سر انگيز است .
اما ، بال از جنبش رسته است .
وسوسه چمن ها بيهوده است .
ميان پرنده و پرواز ، فراموشي بال و پر است .
در چشم پرنده قطره بينايي است :
ساقه به بالا مي رود . ميوه فرو مي افتد.دگرگوني غمناك است .
نور ، آلودگي است. نوسان ، آلودگي است. رفتن ، آلودگي .
پرنده در خواب بال و پرش تنها مانده است .
چشمانش پرتوي ميوه ها را مي راند .
سرودش بر زير وبم شاخه ها پيشي گرفته است .
سرشاري اش قفس را مي لرزاند .
نسيم ، هوا را مي شكند: دريچه قفس بي تاب است .

 ها در بيداري لحظه
 ها در بيداري لحظه
پيكرم كنار نهر خروشان لغزيد .
مرغي روشن فرود آمد
و لبخند گيج مرا برچيد و پريد .
ابري پيدا شد
و بخار سرشكم را در شتاب شفافش نوشيد .
نسيمي برهنه و بي پايان سركرد
و خطوط چهره ام را آشفت و گذشت .
درختي تابان
پيكرم را در ريشه سياهش بلعيد .
طوفاني سررسيد
و جاپايم را ربود .
نگاهي به روي نهر خروشان خم شد :
تصويري شكست .
خيالي از هم گسيخت .
خيالي از هم گسيخت

اي كرانه ما ! خنده گلي در خواب ، دست پارو زن ما را بسته است .
در پي صبحي بي خورشيديم، با هجوم گل ها چكنيم ؟
جوياي شبانه نابيم، با شبيخون روزن ها چكنيم؟
آن سوي باغ ، دست ما به ميوه بالا نرسيد .
وزيديم، و دريچه به آيينه گشود .
به درون شديم، و شبستان ما را نشناخت .
به خاك افتاديم ، و چهره "ما" نقش "او" به زمين نهاد .
تاريكي محراب ، آكنده ماست .
سقف از ما لبريز، ديوار از ما، ايوان از ما .
از لبخند ، تا سردي سنگ : خاموشي غم .
از كودكي ما ، تا اين نسيم : شكوفه  باران فريب .
برگرديم ، كه ميان ما و گلبرگ ، گرداب شكفتن است .
موج برون به صخره ما نمي رسد .
ما جدا افتاده ايم ، و ستاره همدردي از شب هستي سر مي زند .
ما مي رويم ، و آيا در پي ما ، يادي از درها خواهد گذشت ؟
ما مي گذريم ، و آيا غمي بر جاي ما ، در سايه ها خواهد نشست؟
برويم از سايه ني ، شايدجايي ، ساقه آخرين ، گل برتر را در سبد ما افكند .

از تارم فرود آمدم ، كنار بركه رسيدم .
ستاره اي در خواب طلايي ماهيان افتاد.رشته عطري گسست. آب از سايه افسوسي پر شد .
موجي غم را به لرزش ني ها داد .
غم را از لرزش ني ها چيدم، به تارم بر آمدم، به آيينه رسيدم .
غم از دستم در آيينه رها شد: خواب آيينه شكست .
از تارم فرود آمدم ، ميان بركه و آيينه ، گويا گريستم .

آبي بلند را مي انديشم ، و هياهوي سبز پايين را .
ترسان از سايه خويش ، به ني زار آمده ام .
تهي بالا را مي ترساند ، و خنجر برگ ها به روان فرو مي رود .
دشمني كو ، تا مرا از من بركند ؟
نفرين به زيست : تپش كور !
دچار بودن گشتم ، و شبيخوني بود. نفرين !
هستي مرا برچين ، اي ندانم چه خدايي موهوم !
نيزه من ، مرمر بس تن را شكافت
و چه سود ، كه اين غم را نتواند سينه دريد .
نفرين به زيست : دلهره شيرين !
نيزه ام  يار بيراهه هاي خطر  را تن مي شكنم .
صداي شكست ، در تهي حادثه مي پيچد . ني ها بهم مي سايد .
ترنم سبز مي شكافد :
نگاه زني ، چون خوابي گوارا، به چشمانم مي نشيند .
ترس بي سلاح مرا از پا مي فكند .
من  نيزه دار كهن  آتش مي شوم .
دستم را مي گيرداو دشمن زيبا شبنم نوازش مي افشاند .
و م ا دو مردم روزگاران كهن مي گذريم .
به ني ها تن مي ساييم، و به لالايي سبزشان ، گهواره روان را نوسان مي دهيم .
آبي بلند ، خلوت ما را مي آرايد .

ايوان تهي است ، و باغ از ياد مسافر سرشار .
در دره آفتاب ، سر برگرفته اي :
كنار بالش تو ، بيد سايه فكن از پا در آمده است .
دوري، تو از آن سوي شقايق دوري .
در خيرگي بوته ها ، كو سايه لبخندي كه گذر كند ؟
از شكاف انديشه ، كو نسيمي كه درون آيد ؟
سنگريزه رود ، برگونه تو مي لغزد .
شبنم جنگل دور، سيماي ترا مي ربايد .
ترا از تو ربوده اند، و اين تنهايي ژرف اس .ت
مي گريي، و در بيراهه زمزمه اي سرگردان مي شوي .

پنجره را به پهناي جهان مي گشايم
پنجره را به پهناي جهان مي گشايم :
جاده تهي است. درخت گرانبار شب است .
ساقه نمي لرزد، آب از رفتن خسته است : تو نيستي ، نوسان نيست .
تو نيستي، و تپيدن گردابي است .
تو نيستي ، و غريو رودها گويا نيست، و دره ها ناخواناست .
مي آيي: شب از چهره ها برمي خيزد، راز از هستي مي پرد .
مي روي: چمن تاريك مي شود، جوشش چشمه مي شكند .
چشمانت را مي بندي : ابهام به علف مي پيچد .
سيماي تو مي وزد، و آب بيدار مي شود .
مي گذري ، و آيينه نفس مي كشد .
جاده تهي است. تو باز نخواهي گشت ، و چشمم به راه تو نيست .
پگاه ، دروگران از جاده روبرو سر مي رسند: رسيدگي خوشه هايم را به رويا ديده اند .
پگاه ، دروگران از جاده روبرو سر مي رسند: رسيدگي خوشه هايم را به رويا ديده اند

ميان لحظه و خاك ، ساقه گرانبار هراسي نيست
ميان لحظه و خاك ، ساقه گرانبار هراسي نيست .
همراه! ما به ابديت گل ها پيوسته ايم .
تابش چشمانت را به ريگ و ستاره سپار :

تراوش رمزي در شيار تماشا نيست .
نه در اين خاك رس نشانه ترس
و نه بر لاجورد بالا نقش شگفت .
در صداي پرنده فروشو .
اضطراب بال و پري سيماي ترا سايه نمي كند .
در پرواز عقاب
تصوير ورطه نمي افتد .
سياهي خاري ميان چشم و تماشا نمي گذرد .
و فراتر :
ميان خوشه و خورشيد
نهيب داس از هم دريد .
ميان لبخند و لب
خنجر زمان در هم شكست .
خنجر زمان در هم شكست

دريا كنار از صدف هاي تهي پوشيده است .
جويندگان مرواريد . به كرانه هاي ديگر رفته اند .
پوچي جست و جو بر ماسه ها نقش است .
صدا نيست . دريا  پريان مدهوشند . آب از نفس افتاده است .
لحظه من در راه است. و امشب  بشنويد از من 
امشب ، آب اسطوره اي را به خاك ارمغان خواهد كرد .
امشب ، سري از تيرگي انتظار بدر خواهد آمد .
امشب ، لبخندي به فراترها خواهد ريخت .
بي هيچ صدا ، زورقي تابان ، شب آبها را خواهد شكافت .
زورق رانان توانا ، كه سايه اش بر رفت و آمد من افتاده است ،
كه چشمانش گام مرا روشن مي كند،

كه دستانش ترديد مرا مي شكند،
پارو زنان ، از آن سوي هراس من خواهد رسيد .
گريان ، به پيشوازش خواهم شتافت .
در پرتوي يك رنگي ، مرواريد بزرگ را در كف من خواهد نهاد .

در شب ترديد من ، برگ نگاه !
مي روي با موج خاموشي كجا؟
ريشه ام از هوشياري خورده آب :
من كجا، خاك فراموشي كجا .
دور بود از سبزه زار رنگ ها
زورق بستر فراز موج خواب .
پرتويي آيينه را لبريز كرد :
طرح من آلوده شد با آفتاب .
اندهي خم شد فراز شط نور :
چشم من در آب مي بيند مرا .
سايه ترسي به ره لغزيد و رفت .
جويباري خواب مي بيند مرا .
در نسيم لغزشي رفتم به راه،
راه، نقش پاي من از ياد برد .
سرگذشت من به لب ها ره نيافت :
ريگ باد آورده اي را باد برد .

سايبان آرامش ما ، ماييم
در هواي دو گانگي ، تازگي چهره ها پژمرد .
بياييد از سايه  روشن برويم .
بر لب شبنم بايستيم، در برگ فرود آييم .
و اگر جا پايي ديديم ، مسافر كهن را از پي برويم .
برگرديم، و نهراسيم، در ايوان آن روزگاران ، نوشابه جادو سر كشيم .
شب بوي ترانه ببوييم، چهره خود گم كنيم .
از روزن آن سوها بنگريم، در به نوازش خطر بگشاييم .
خود روي دلهره پرپر كنيم .
نياويزيم، نه به بند گريز، نه به دامان پناه .
نشتابيم ، نه به سوي روشن نزديك ، نه به سمت مبهم دور .
عطش را بنشانيم ، پس به چشمه رويم .
دم صبح ، دشمن را بشناسيم ، و به خورشيد اشاره كنيم .
مانديم در برابر هيچ ، خم شديم در برابر هيچ ، پس نماز ما در را نشكنيم .
برخيزيم ، و دعا كنيم :
لب ما شيار عطر خاموشي باد !
نزديك ما شب بي دردي است ، دوري كنيم .
كنار ما ريشه بي شوري است، بر كنيم .
و نلرزيم ، پا در لجن نهيم ، مرداب را به تپش در آييم .
آتش را بشويم، ني زار همهمه را خاكستر كنيم .
قطره را بشويم، دريا را در نوسان آييم .
و اين نسيم ، بوزيم ، و جاودان بوزيم .
و اين خزنده ، خم شويم ، و بينا خم شويم .
و اين گودال ، فرود آييم ، و بي پروا فرود آييم .
برخورد خيمه زنيم ، سايبان آرامش ما ، ماييم .
ما وزش صخره ايم ، ما صخره وزنده ايم .
ما شب گاميم، ما گام شبانه ايم .
پروازيم ، و چشم براه پرنده ايم .
تراوش آبيم، و در انتظار سبوييم .
در ميوه چيني بي گاه، رويا را نارس چيدند، و ترديد از رسيدگي پوسيد .

بياييد از شوره زار خوب و بد برويم .
چون جويبار، آيينه روان باشيم : به درخت ، درخت را پاسخ دهيم .
و دو كران خود را هر لحظه بيافرينيم، هر لحظه رها سازيم .
برويم ، برويم، و بيكراني را زمزمه كنيم .
شاسوسا
كنار مشتي خاك
در دور دست خودم ، تنها ، نشسته ام .
نوسان ها خاك شد
و خاك ها از ميان انگشتانم لغزيد و فرو ريخت .
شبيه هيچ شده اي !
چهره ات را به سردي خاك بسپار .
اوج خودم را گم كرده ام .
مي ترسم، از لحظه بعد، و از اين پنجره اي كه به روي احساسم گشوده شد .
برگي روي فراموشي دستم افتاد: برگ اقاقيا !
بوي ترانه اي گمشده مي دهد، بوي لالايي كه روي چهره مادرم نوسان مي كند .
از پنجره
غروب را به ديوار كودكي ام تماشا مي كنم .
بيهوده بود ، بيهوده بود .
اين ديوار ، روي درهاي باغ سبز فرو ريخت .
زنجير طلايي بازي ها ، و دريچه روشن قصه ها ، زير اين آوار رفت .
آن طرف ، سياهي من پيداست :
روي بام گنبدي كاهگلي ايستاده ام، شبيه غمي .
و نگاهم را در بخار غروب ريخته ام .
روي اين پله ها غمي ، تنها، نشست .
در اين دهليزها انتظاري سرگردان بود .
"من" ديرين روي اين شبكه هاي سبز سفالي خاموش شد .
در سايه  آفتاب اين درخت اقاقيا، گرفتن خورشيد را در ترسي شيرين تماشا كرد .
خورشيد ، در پنجره مي سوزد .

پنجره لبريز برگ ها شد .
با برگي لغزيدم .
پيوند رشته ها با من نيست .
من هواي خودم را مي نوشم
و در دور دست خودم ، تنها ، نشسته ام .
انگشتم خاك ها را زير و رو مي كند
و تصوير ها را بهم مي پاشد، مي لغزد، خوابش مي برد .
تصويري مي كشد، تصويري سبز: شاخه ها ، برگ ها .
روي باغ هاي روشن پرواز مي كنم .
چشمانم لبريز علف ها مي شود
و تپش هايم با شاخ و برگ ها مي آميزد .
مي پرم ، مي پرم .
روي دشتي دور افتاده
آفتاب ، بال هايم را مي سوزاند ، و من در نفرت بيداري به خاك مي افتم .
كسي روي خاكستر بال هايم راه مي رود .
دستي روي پيشاني ام كشيده شد، من سايه شدم :
"شاسوسا" تو هستي؟
دير كردي :
از لالايي كودكي ، تا خيرگي اين آفتاب ، انتظار ترا داشتم .
در شب سبز شبكه ها صدايت زدم، در سحر رودخانه، در آفتاب مرمرها .
و در اين عطش تاريكي صدايت مي زنم : "شاسوسا"! اين دشت آفتابي را شب كن
تا من، راه گمشده اي را پيدا كنم، و در جاپاي خودم خاموش شوم .
"شاسوسا"، وزش سياه و برهنه !
خاك زندگي ام را فراگير .
لب هايش از سكوت بود .
انگشتش به هيچ سو لغزيد .
ناگهان ، طرح چهره اش از هم پاشيد ، و غبارش را باد برد .
رووي علف هاي اشك آلود براه افتاده ام .
خوابي را ميان اين علف ها گم كرده ام .
دست هايم پر از بيهودگي جست و جوهاست .
"من" ديرين ، تنها، در اين دشت ها پرسه زد .
هنگامي كه مرد
روياي شبكه ها ، و بوي اقاقيا ميان انگشتانش بود .
روي غمي راه افتادم .
به شبي نزديكم، سياهي من پيداست :
در شب "آن روزها" فانوس گرفته ام .
درخت اقاقيا در روشني فانوس ايستاده .
برگ هايش خوابيده اند، شبيه لالايي شده اند .
مادرم را مي شنوم .

خورشيد ، با پنجره آميخته .
زمزمه مادرم به آهنگ جنبش برگ هاست .
گهواره اي نوسان مي كند .
پشت اين ديوار، كتيبه اي مي تراشند .
مي شنوي؟
ميان دو لحظه پوچ ، در آمد و رفتم .
انگار دري به سردي خاك باز كردم :
گورستان به زندگي ام تابيد .
بازي هاي كودكي ام ، روي اين سنگ هاي سياه پلاسيدند .
سنگ ها را مي شنوم: ابديت غم .
كنار قبر، انتظار چه بيهوده است .
"شاسوسا" روي مرمر سياهي روييده بود :
"شاسوسا" ، شبيه تاريك من !
به آفتاب آلوده ام .
تاريكم كن، تاريك تاريك، شب اندامت را در من ريز .
دستم را ببين: راه زندگي ام در تو خاموش مي شود .
راهي در تهي ، سفري به تاريكي :
صداي زنگ قافله را مي شنوي؟
با مشتي كابوس هم سفر شده ام .
راه از شب آغاز شد، به آفتاب رسيد، و اكنون از مرز تاريكي
مي گذرد .
قافله از رودي كم ژرفا گذشت .
سپيده دم روي موج ها ريخت .
چهره اي در آب نقره گون به مرگ مي خندد :
"شاسوسا"! "شاسوسا" !
در مه تصوير ها، قبر ها نفس مي كشند .
لبخند "شاسوسا" به خاك مي ريزد
و انگشتش جاي گمشده اي را نشان مي دهد: كتيبه اي !
سنگ نوسان مي كند .
گل هاي اقاقيا در لالايي مادرم ميشكفد: ابديت در شاخه هاست .
كنار مشتي خاك
در دور دست خودم ، تنها ، نشسته ام .
برگ ها روي احساسم مي لغزند .

شب هم آهنگي
 لبها مي لرزند. شب مي تپد.جنگل نفس مي كشد .
 لبها مي لرزند. شب مي تپد.جنگل نفس مي كشد .
پرواي چه داري، مرا در شب بازوانت سفر ده .
انگشتان شبانه ات را مي فشارم ، و باد شقايق دور دست را پرپر مي كند .
به سقف جنگل مي نگري: ستارگان در خيسي چشمانت مي دوند .
بي اشك ، چشمان تو نا تمام است، و نمناكي جنگل نارساست .
دستانت را مي گشايي ، گره تاريكي مي گشايد .
لبخند مي زني ، رشته رمز مي لرزد .
مي نگري ، رسايي چهره ات حيران مي كند .
بيا با جاده پيوستگي برويم .
خزندگان در خوابند. دروازه ابديت باز است.آفتابي شويم .
چشمان را بسپاريم ، كه مهتاب آشنايي فرود آمد .
لبان را گم كنيم، كه صدا نا بهنگام است .
در خواب درختان نوشيده شويم ، كه شكوه روييدن در ما مي گذرد .
باد مي شكند ، شب راكد مي ماند. جنگل از تپش مي افتد .
جوشش اشك هم آهنگي را مي شنويم ، و شيره گياهان به سوي ابديت مي رود .
جوشش اشك هم آهنگي را مي شنويم ، و شيره گياهان به سوي ابديت مي رود .

شكست ترانه
ميان اين سنگ و آفتاب ، پژمردگي افسانه شد .
درخت ، نقشي در ابديت ريخت .
انگشتانم برنده ترين خار را مي نوازد .
لبانم به پرتو شوكران لبخند مي زند .
 اين تو بودي كه هر وزشي ، هديه اي نا شناس به دامنت
مي ريخت ؟
 و اينك هر هديه ابديتي است .
 اين تو بودي كه طرح عطش را بر سنگ نهفته ترين چشمه كشيدي ؟
 واينك چشمه نزديك ، نقشش در خود مي شكند .
 گفتي نهال از طوفان مي هراسد .
 و اينك بباليد ، نو رسته ترين نهالان !
كه تهاجم بر باد رفت .
 سياه ترين ماران مي رقصند .
 و برهنه شويد، زيباترين پيكرها !
كه گزيدن نوازش شد .
طنين
به روي شط وحشت برگي لرزانم،
ريشه ات را بياويز .
من از صداها گذشتم .
روشني را رها كردم .
روياي كليد از دستم افتاد .
كنار راه زمان دراز كشيدم .

ستاره ها در سردي رگ هايم لرزيدند .
خاك تپيد .
هوا موجي زد .
علف ها ريزش رويا را در چشمانم شنيدند :
ميان دو دست تمنايم روييدي،
در من تراويدي .
آهنگ تاريك اندامت را شنيدم :
"نه صدايم
و نه روشني .
طنين تنهايي تو هستم،
طنين تاريكي تو."
سكوتم را شنيدي :
" بسان نسيمي از روي خودم برخواهم خاست،
درها را خواهم گشود،
در شب جاويدان خواهم وزيد."
چشمانت را گشودي :
شب در من فرود آمد .
غبار لبخند
مي تراويد آفتاب از بوته ها .
ديدمش در دشت هاي نم زده
مست اندوه تماشا ، يار باد،
مويش افشان ، گونه اش شبنم زده .

لاله اي ديديم  لبخندي به دشت 
پرتويي در آب روشن ريخته .
او صدا را در شيار باد ريخ :ت
"جلوه اش با بوي خنك آميخته."
رود، تابان بود و او موج صدا :
"خيره شد چشمان ما در رود وهم."
پرده روشن بود ، او تاريك خواند :
"طرح ها در دست دارد دود وهم."
چشم من بر پيكرش افتاد ، گفت :
"آفت پژمردگي نزديك او."
دشت: درياي تپش، آهنگ ، نور .
سايه مي زد خنده تاريك او .
فراتر
مي تازي ، همزاد عصيان !
به شكار ستاره ها رهسپاري ،
دستانت از درخشش تير و كمان سرشار .
اينجا كه من هستم
آسمان ، خوشه كهكشان مي آويزد،
كو چشمي آرزومند؟
با ترس و شيفتگي ، در بركه فيروزه گون، گل هاي سپيد مي كني
و هر آن، به مار سياهي مي نگري، گلچين بي تاب !
و اينجا  افسانه نمي گويم 
نيش مار ، نوشابه گل ارمغان آورد .

بيداري ات را جادو مي زند،
سيب باغ ترا پنجه ديوي مي ربايد .
و قصه نمي پردازم 
در باغستان من ، شاخه بارور خم مي شود،
بي نيازي دست ها پاسخ مي دهد .
در بيشه تو، آهو سر مي كشد ، به صدايي مي رمد .
در جنگل من ، از درندگي نام و نشان نيست .
در سايه  آفتاب ديارت قصه "خير و شر" مي شنوي .
من شكفتن را مي شنوم .
و جويبار از آن سوي زمان مي گذرد .
تو در راهيي .
من رسيده ام .
اندوهي در چشمانت نشست، رهرو نازك دل !
ميان ما راه درازي نيست: لرزش يك برگ .
كو قطره وهم
سر برداشتم :
زنبوري در خيالم پر زد
يا جنبش ابري خوابم را شكافت ؟
در بيداري سهمناك
آهنگي دريانوسان شنيدم، به شكوه لب بستگي يك ريگ
و از كنار زمان برخاستم .
هنگام بزرگ
بر لبانم خاموشي نشانده بود .
در خورشيد چمن ها خزنده اي ديده گشود :
چشمانش بيكراني بركه را نوشيد .

بازي ، سايه پروازش را به زمين كشيد
و كبوتري در بارش آفتاب به رويا بود .
پهنه چشمانم جولانگاه تو باد، چشم انداز بزرگ !
در اين جوش شگفت انگيز، كو قطره وهم؟
بال ها ، سايه پرواز را گم كرده اند .
گلبرگ ، سنگيني زنبور را انتظار مي كشد .
به طراوت خاك دست مي كشم،
نمناكي چندشي بر انگشتانم نمي نشيند .
به آب روان نزديك مي شوم،
نا پيدايي دو كرانه را زمزمه مي كند .
رمزها چون انار ترك خورده نيمه شكفته اند .
جوانه شور مرا درياب، نورسته زود آشنا !
درود ، اي لحظه شفاف! در بيكران تو زنبوري پر مي زند .
 محراب
تهي بود و نسيمي .
سياهي بود و ستاره اي
هستي بود و زمزمه اي .
لب بود و نيايشي .
"من" بود و "تو" :يي
نماز و محرابي .

موج نوازشي ، اي گرداب
كوهساران مرا پر كن ، اي طنين فراموشي !
كوهساران مرا پر كن، اي طنين فراموشي !
نفرين به زيبايي آب تاريك خروشان  كه هست مرا
فرو پيچد و برد !
تو ناگهان زيبا هستي. اندامت گردابي است .
موج تو اقليم مرا گرفت .
ترا يافتم، آسمان ها را پي بردم .
ترا يافتم، درها را گشودم، شاخه را خواندم .
افتاده باد آن برگ، كه به آهنگ وزش هايت نلرزد !
مژگان تو لرزيد: رويا در هم شد .
تپيدي: شيره گل بگردش آمد .
بيدار شدي: جهان سر برداشت، جوي از جا جهيد .
براه افتادي: سيم جاده غرق نوا شد .
در كف تست رشته دگرگوني .
از بيم زيبايي مي گريزم، و چه بيهوده: فضا را گرفته اي .
يادت جهان را پر غم مي كند، و فراموشي كيمياست .
در غم گداختم، اي بزرگ، اي تابان !
سر برزن، شب زيست را در هم ريز، ستاره ديگر خاك !
جلوه اي، اي برون از ديد !
از بيكران تو مي ترسم ، اي دوست! موج نوازشي .
از بيكران تو مي ترسم ، اي دوست! موج نوازشي .

ميوه تاريك
باغ باران خورده مي نوشيد نور .
لرزشي در سبزه هاي تر دويد :
او به باغ آمد ، درونش تابناك ،
سايه اش در زير و بم ها ناپديد .
شاخه خم مي شد به راهش مست بار ،
او فراتر از جهان برگ و بر .
باغ ، سرشار از تراوش هاي سبز،
او ، درونش سبز تر ، سرشارتر .
در سر راهش درختي جان گرفت
ميوه اش همزاد همرنگ هراس .
پرتويي افتاد در پنهان او :
ديده بود آن را به خوابي ناشناس .
در جنون چيدن از خود دور شد .
دست او لرزيد ، ترسيد از درخت .
شور چيدن ترس را از ريشه كند :
دست آمد ، ميوه را چيد از درخت .
نزديك آي
بام را برافكن ، و بتاب ، كه خرمن تيرگي اينجاست .
بشتاب ، درها را بشكن ، وهم را دو نيمه كن ، كه منم
هسته اين بار سياه .
اندوه مرا بچين ، كه رسيده است .

ديري است، كه خويش را رنجانده ايم ، و روزن آشتي بسته است .
مرا بدان سو بر، به صخره برتر من رسان ، كه جدا مانده ام .
به سرچشمه "ناب" هايم بردي ، نگين آرامش گم كردم ، و گريه سر دادم .
فرسوده راهم ، چادري كو ميان شعله و با ، دور از همهمه خوابستان ؟
و مبادا ترس آشفته شود ، كه آبشخور جاندار من است .
و مبادا غم فرو ريزد، كه بلند آسمانه زيباي من است .
صدا بزن ، تا هستي بپا خيزد ، گل رنگ بازد، پرنده هواي فراموشي كند .
ترا ديدم ، از تنگناي زمان جستم . ترا ديدم ، شور عدم در من گرفت .
و بينديش ، كه سودايي مرگم . كنار تو ، زنبق سيرابم .
دوست من ، هستي ترس انگيز است .
به صخره من ريز، مرا در خود بساي ، كه پوشيده از خزه نامم .
بروي ، كه تري تو ، چهره خواب اندود مرا خوش است .
غوغاي چشم و ستاره فرو نشست، بمان ، تا شنوده آسمان ها شويم .
بدر آ، بي خدايي مرا بياگن، محراب بي آغازم شو .
نزديك آي، تا من سراسر ((من)) .شوم
نيايش
نور را پيموديم ، دشت طلا را در نوشتيم
نور را پيموديم ، دشت طلا را در نوشتيم .
افسانه را چيديم ، و پلاسيده فكنديم .
كنار شنزار ، آفتابي سايه وار ، ما را نواخت. درنگي كرديم .
بر لب رود پهناور رمز روياها را سر بريديم .
ابري رسيد ، و ما ديده فرو بستيم .
ظلمت شكافت ، زهره را ديديم ، و به ستيغ بر آمديم .
آذرخشي فرود آمد ، و ما را در ستايش فرو ديد .
لرزان ، گريستيم. خندان ، گريستيم .
رگباري فرو كوفت : از در همدلي بودي .م

سياهي رفت ، سر به آبي آسمان ستوديم ، در خور آسمانها شديم .
سايه را به دره رها كرديم. لبخند را به فراخناي تهي فشانديم .
سكوت ما به هم پيوست ، و ما "ما" شديم .
تنهايي ما در دشت طلا دامن كشيد .
آفتاب از چهره ما ترسيد .
دريافتيم ، و خنده زديم .
نهفتيم و سوختيم .
هر چه بهم تر ، تنها تر .،
از ستيغ جدا شديم :
من به خاك آمدم،و بنده شدم .
تو بالا رفتي، و خدا شدي .
تو بالا رفتي، و خدا شدي
همراه
تنها در بي چراغي شب ها مي رفتم .
دست هايم از ياد مشعل ها تهي شده بود .
همه ستاره هايم به تاريكي رفته بود .
مشت من ساقه خشك تپش ها را مي فشرد .
لحظه ام از طنين ريزش پيوند ها پر بود .
تنها مي رفتم ، مي شنوي ؟ تنها .
من از شادابي باغ زمرد كودكي براه افتاده بودم .
آيينه ها انتظار تصويرم را مي كشيدند،
درها عبور غمناك مرا مي جستند .
و من مي رفتم ، مي رفتم تا در پايان خودم فرو افتم .
ناگهان ، تو از بيراهه لحظه ها ، ميان دو تاريكي ، به من پيوستي .
صداي نفس هايم با طرح دوزخي اندامت در آميخت :
همه تپش هايم از آن تو باد، چهره به شب پيوسته ! همه

تپش هايم .
من از برگريز سرد ستاره ها گذشته ام
تا در خط هاي عصياني پيكرت شعله گمشده را بربايم .
دستم را به سراسر شب كشيدم ،
زمزمه نيايش در بيداري انگشتانم تراويد .
خوشه فضا را فشردم،
قطره هاي ستاره در تاريكي درونم درخشيد .
و سرانجام
در آهنگ مه آلود نيايش ترا گم كردم .
ميان ما سرگرداني بيابان هاست .
بي چراغي شب ها ، بستر خاكي غربت ها ، فراموشي آتش هاست .
ميان ما "هزار و يك شب" جست و جوهاست .
پرچين راز
بيراهه ها رفتي، برده گام ، رهگذر راهي از من تا بي انجام ، مسافر ميان سنگيني پلك و جوي سحر !
در باغ نا تمام تو ، اي كودك ! شاخسار زمرد تنها نبود ، بر زمينه هولي مي درخشيد .
در دامنه لالايي ، به چشمه وحشت مي رفتي ، بازوانت دو ساحل نا همرنگ شمشير و نوازش بود .
فريب را خنديده اي ، نه لبخند را، نا شناسي را زيسته اي ، نه زيست را .
و آن روز ، و آن لحظه ، از خود گريختي ، سر به بيابان يك درخت نهادي ، به بالش يك وهم .
در پي چه بودي ، آن هنگام ، در راهي از من تا گوشه گير ساكت آيينه ، در گذري از ميوه تا اضطراب رسيدن ؟
ورطه عطر را بر گل گستردي ، گل را شب كردي ، در شب گل تنها ماندي ، گريستي .
هميشه  بهار غم را آب دادي ،

فرياد ريشه را در سياهي فغضا روشن كردي ، بر بت شكوفه شبيخون زدي ، باغبان هول انگيز !
و چه از اين گوياتر، خوشه شك پروردي .
و آن شب ، آن تيره شب ، در زمين بستر بذر گريز افشاندي .
و بالين آغاز سفر بود ، پايان سفر بود،دري به فرود،روزنه اي به اوج .
گريستي، ((من))بيخبر، برهر جهش در هر آمد، هر رفت .
واي((من))، كودك تو،در شب صخره ها،از نيلي بالا چه مي خواست؟
چشم انداز حيرت شده بود، پهنه انتظار، ربوده راز گرفته نور .
و تو تنهاترين ((من)) بودي .
وتونزديكترين((من)) بودي .
وتورساترين ((من)) بودي، اي((من)) سحرگاهي، پنجره اي برخيرگي دنياها سرانگيز !
گردش سايه ها
انجير كهن سر زندگي اش را مي گسترد .
زمين باران را صدا مي زند .
گردش ماهي آب را مي شيارد .
باد مي گذرد. چلچله مي چرخد. و نگاه من گم مي شود .
ماهي زنجيري آب است ، و من زنجيري رنج .
نگاهت خاك شدني ، لبخندت پلاسيدنيست .
سايه را بر تو افكندم تا بت من شوي .
نزديك تو مي آيم ، بوي بيابان مي شنوم: به تو مي رسم ، تنها مي شوم .
كنار تو تنهاتر شدم . از تو تا اوج تو ، زندگي من گسترده است .
از من تا من ، تو گسترده اي .
با تو برخوردم، به راز پرستش پيوستم .
از تو براه افتادم ، به جلوه رنج رسيدم .
و با اين همه اي شفاف !

مرا راهي از تو بدر نيست .
زمين باران را صدا مي زند ، من تو را .
پيكرت زنجيري دستانم مي سازم،
تا زمان را زنداني كنم .
باد مي دود ، و خاكستر تلاشم را مي برد .
چلچله مي چرخد. گردش ماهي آب را مي شيارد. فواره مي جهد :
لحظه من پر مي شود .
گل آئينه
شبنم مهتاب مي بارد .
دشت سرشار از بخار آبي گل هاي نيلوفر .
مي درخشد روي خاك آيينه اي بي طرح .
مرز مي لغزد ز روي دست .
من كجا لغزيده ام در خواب ؟
مانده سرگردان نگاهم در شب آرام آيينه .
برگ تصويري نمي افتد در اين مرداب .
او ، خداي دشت، مي پيچد صدايش در بخار دره هاي دور :
مو پريشان هاي باد !
گرد خواب از تن بيفشانيد .
دانه اي تاريك مانده در نشيب دشت،
دانه را در خاك آيينه نهان سازيد .
مو پريشان هاي باد از تن بدر آورده تور خواب
دانه را در خاك ترد و بي نم آيينه مي كارند .
او ، خداي دشت، مي ريزد صدايش را به جام سبز خاموشي :
در عطش مي سوزد اكنون دانه تاريك،
خاك آيينه كنيد از اشك گرم چشمتان سير .اب
حوريان چشمه با سر پنجه هاي سيم
مي زدايند از بلور ديده دود خواب .

ابر چشم حوريان چشمه مي بارد .
تار و پود خاك مي لرزد .
مي وزد بر نسيم سرد هشياري .
اي خداي دشت نيلوفر !
كو كليد نقره درهاي بيداري؟
در نشيب شب صداي حوريان چشمه مي لغزد :
اي در اين افسون نهاده پاي ،
چشم ها را كرده سرشار از مه تصوير !
باز كن درهاي بي روزن
تا نهفته پرده ها در رقص عطري مست جان گيرند .
 حوريان چشمه ! شوييد از نگاهم نقش جادو را .
مو پريشان هاي باد !
برگ هاي وهم را از شاخه هاي من فرو ريزيد .
حوريان و مو پريشان ها هم آوا :
او ز روزن هاي عطر آل ود
روي خاك لحظه هاي دور مي بيند گلي همرنگ،
لذتي تاريك مي سوزد نگاهش را .
اي خداي دشت نيلوفر !
باز گردان رهرو بي تاب را از جاده رويا .
 كيست مي ريزد فسون در چشمه سار خواب ؟
دست هاي شب مه آلود است .
شعله اي از روي آيينه چو موجي مي رود بالا .
كيست اين آتش تن بي طرح رويايي؟
اي خداي دشت نيلوفر !
نيست در من تاب زيبايي .
حوريان چشمه درزير غبار ماه :
اي تماشا برده تاب تو !
زد جوانه شاخه عريان خواب تو .
در شب شفاف
او طنين جام تنهايي است .
تار و پودش رنج و زيبايي است .
در بخار دره هاي دور مي پيچد صدا آرام :
او طنين جام تنهايي ا .ست
تار و پودش رنج و زيبايي است .
رشته گرم نگاهم مي رود همراه رود رنگ :
من درونم نور باران قصر سيم كودكي بودم،
جوي روياها گلي مي برد .
همره آب شتابان، مي دويدم مست زيبايي .
پنجه ام در مرز بيداري

در مه تاريك نوميدي فرو مي رفت .
اي تپش هايت شده در بستر پندار من پرپر !
دور از هم ، در كجا سرگشته مي رفتيم
ما ، دو شط وحشي آهنگ ،
ما ، دو مرغ شاخه اندوه ،
ما ، دو موج سركش همرنگ ؟
مو پريشان هاي باد از دور دست دشت :
تارهاي نقش مي پيچد به گرد پنجه هاي او .
اي نسيم سرد هشياري !
دور كن موج نگاهش را
از كنار روزن رنگين بيداري .
در ته شب حوريان چشمه مي خوانند :
ريشه هاي روشنايي مي شكافد صخره شب را .
زير چرخ وحشي گردونه خورشيد
بشكند گر پيكر بي تاب آيينه
او چو عطري مي پرد از دشت نيلوفر،
. او گل بي طرح آيينه .
او ، شكوه شبنم رويا .
 خواب مي بيند نهال شعله گويا تند بادي را .
كيست مي لغزاند امشب دود را بر چهره مرمر؟
او ، خداي دشت نيلوفر،
جام شب را مي كند لبريز آوايش :
زير برگ آيينه را پنهان كنيد از چشم .
مو پريشان هاي باد
با هزاران دامن پر برگ
بيكران دشت ها را در نورديده ،
مي رسد آهنگشان از مرز خاموشي :
ساقه هاي نور مي رويند در تالاب تاريكي .
رنگ مي بازد شب جادو
گم شده آيينه در دود فراموشي .
در پس گردونه خورشيد ، گردي ميرود بالا ز خاكستر .
و صداي حوريان و مو پريشان ها مي آميزد
با غبار آبي گل هاي نيلوفر :
باز شد درهاي بيداري .
پاي درها لحظه وحشت فرو لغزيد .
سايه ترديد در مرز شب جادو گسست از هم .
روزن رويا بخار نور را نوشيد .


آب را گل نكنيم:
در فرودست انگار، كفتري ميخورد آب.
يا كه در بيشه دور، سيرهيي پر ميشويد.
يا در آبادي، كوزهيي پر ميگردد.
آب را گل نكنيم:
شايد اين آب روان، ميرود پاي سپيداري، تا فرو شويد اندوه دلي.
دست درويشي شايد، نان خشكيده فرو برده در آب.
زن زيبايي آمد لب رود،
آب را گل نكنيم:
روي زيبا دو برابر شده است.
چه گوارا اين آب!
چه زلال اين رود!
مردم بالادست، چه صفايي دارند!
چشمههاشان جوشان، گاوهاشان شيرافشان باد!
من نديدم دهشان،
 بيگمان پاي چپرهاشان جا پاي خداست.
ماهتاب آنجا، ميكند روشن پهناي كلام.
 يب گمان در ده بالادست، چينهها كوتاه است.
مردمش ميدانند، كه شقاق چه گلي است.
 بيگمان آنجا آبي، آبي است.
غنچهيي ميشكفد، اهل ده باخبرند.
چه دهي بايد باشد!
كوچه باغش پر موسيقي باد!
مردمان سر رود، آب را ميفهمند.
گل نكردندش، ما نيز
آب را گل نكنيم.

آفتابي
صداي آب مي آيد ، مگر در نهر تنهايي چه مي شويند؟
لباس لحظه ها پاك است.
ميان آفتاب هشتم دي ماه
طنين برف ، نخ هاي تماشا ، چكه هاي وقت.
طراوت روي آجرهاست، روي استخوان روز.
چه مي خواهيم؟
بخار فصل گرد واژه هاي ماست.
دهان گلخانه فكر است.
سفرهايي ترا در كوچه هاشان خواب مي بينند.
ترا در قريه هاي دور مرغاني بهم تبريك مي گويند.
چرا مردم نمي دانند
كه لادن اتفاقي نيست ،
نمي دانند در چشمان دم جنبانك امروز برق آبهاي شط
ديروز است؟
چرا مردم نمي دانند
كه در گل هاي نا ممكن هوا سرد است؟ 

از روي پلك شب 
شب سرشاري بود
شب سرشاري بود.
رود از پاي صنوبرها، تا فراترها رفت.
دره مهتاب اندود، و چنان روشن كوه، كه خدا پيدا بود.
در بلنديها، ما
دورها گم، سطح تر ها شسته، و نگاه از همه شب نازك .
دستهايت، ساقه سبز پيامي را ميداد به من
و سفالينه انس، با ن فسهايت آهسته ترك ميخورد
و تپشهامان ميريخت به سنگ.
ها از شرابي ديرين، شن تابستان در رگ
و لعاب مهتاب، روي رفتارت.
تو شگرف، تو رها، و برازنده خاك.
فرصت سبز حيات، به هواي خنك كوهستان ميپيوست.
 سايهها برميگشت.
و هنوز، در سر راه نسيم.
 پونههايي كه تكان ميخورد.
جذبههايي كه به هم ميخورد .
جذبههايي كه به هم ميخورد

از سبز به سبز 
من در اين تاريكي
من در اين تاريكي
فكر يك بره روشن هستم
كه بيايد علف خستگيام را بچرد.
من در اين تاريكي
امتداد تر بازوهايم را
زير باراني ميبينم
كه دعاهاي نخستين بشر را تر كرد.
من در اين تاريكي
درگشودم به چمنهاي قديم،
به طلاييهايي، كه به ديوار اساطير تماشا كرديم.
من در اين تاريكي
ريشهها را ديدم
و براي بته نورس مرگ، آب را معني كردم .
و براي بته نورس مرگ، آب را معني كردم

به باغ همسفران 
صدا كن مرا
صدا كن مرا.
صداي تو خوب است.
صداي تو سبزينه آن گياه عجيبي است
كه در انتهاي صميميت حزن ميرويد.
در ابعاد اين عصر خاموش
من از طعم تصنيف در متن ادراك يك كوچه تنهاترم.
بيا تا برايت بگويم چه اندازه تنهايي من بزرگ است.
و تنهايي من شبيخون حجم تو را پيشبيني نميكرد.
و خاصيت عشق اين است.

كسي نيست،
بيا زندگي را بدزديم، آن وقت
ميان دو ديدار قسمت كنيم.
بيا با هم از حالت سنگ چيزي بفهميم.
بيا زودتر چيزها را ببينيم.
ببين، عقربكهاي فواره در صفحه ساعت حوض
زمان را به گردي بدل ميكنند.
ام بيا آب شو مثل يك واژه در سطر خاموشي .
بيا ذوب كن در كف دست من جرم نوراني عشق را.
مرا گرم كن
)و يكبار هم در بيابان كاشان هوا ابر شد
و باران تندي گرفت
و سردم شد، آن وقت در پشت يك سنگ،
اجاق شقايق مرا گرم كرد(.
در اين كوچههايي كه تاريك هستند
من از حاصل ضرب ترديد و كبريت ميترسم.
من از سطح سيماني قرن ميترسم.
بيا تا نترسم من از شهرهايي كه خاك سياشان چراگاه جرثقيل است.
مرا باز كن مثل يك در به روي هبوط گلابي در اين عصر معراج پولاد.
مرا خواب كن زير يك شاخه دور از شب اصطكاك فلزات.
اگر كاشف معدن صبح آمد، صدا كن مرا.
و من، در طلوع گل ياسي از پشت انگشتهاي تو، بيدار خواهم شد.
و آن وقت
حكايت كن از بمبهايي كه من خواب بودم، و افتاد.
حكايت كن از گونههايي كه من خواب بودم، و تر شد.
بگو چند مرغابي از روي دريا پريدند.
در آن گيروداري كه چرخ زرهپوش از روي روياي كودك گذر داشت
قناري نخ زرد آواز خود را به پاي چه احساس آسايشي بست.
بگو در بنادر چه اجناس معصومي از راه وارد شد.
چه علمي به موسيقي مثبت بوي باروت پي برد.
چه ادراكي از طعم مجهول نان در مذاق رسالت تراويد.
و آن وقت من، مثل ايماني از تابش "استوا" گرم،
تو را در سرآغاز يك باغ خواهم نشانيد .
تو را در سرآغاز يك باغ خواهم نشانيد

تا نبض خيس صبح
آه، در ايثار سطح ها چه شكوهي است! 
اي سرطان شريف عزلت!
سطح من ارزاني تو باد!
يك نفر آمد
تا عضلات بهشت
دست مرا امتداد داد.
يك نفر آمد كه نور صبح مذاهب
در وسط دگمه هاي پيرهنش بود.
از علف خشك آيه هاي قديمي
پنجره مي بافت.
مثل پريروزهاي فكر، جوان بود.
حنجره اش از صفاف آبي شط ها
پر شده بود.
يك نفر آمد كتاب هاي مرا برد.
روي سرم سقفي از تناسب گل ها گشيد.
عصر مرا با دريچه هاي مكرر وسيع كرد.
ميز مرا زير معنويت باران نهاد.
بعد، نشستيم.

حرف زديم از دقيقه هاي مشجر.
از كلماتي كه زندگي شان ، در وسط آب مي گذشت.
فرصت ما زير ابرهاي مناسب
مثل تن گيج يك كبوتر ناگاه
حجم خوشي داشت.
نصفه شب بود، از تلاطم ميوه
طرح درختان عجيب شد.
رشته مرطوب خواب ما به هدر رفت.
بعد
دست در آغاز جسم آب تني كرد.
بعد در احشاي خيس نارون باغ
صبح شد.

تپش سايه دوست
تا سواد قريه راهي بود.
چشم هاي ما پر از تفسير ماه زنده بومي ،
شب درون آستين هامان.
مي گذشتيم از ميان آبكندي خشك.
از كلام سبزه زاران گوش ها سرشار،
كوله بار از انعكاس شهر هاي دور.
منطق زبر زمين در زير پا جاري.
زير دندان هاي ما طعم فراغت جابجا ميشد.
پاي پوش ما كه از جنس نبوت بود ما را با نسيمي از زمين مي كند.
چو بدست ما به دوش خود بهار جاودان مي برد.
هر يك از ما آسماني داشت در هر انحناي فكر.
هر تكان دست ما با جنبش يك بال مجذوب سحر مي خواند.
جيب هاي ما صداي جيك جيك صبح هاي كودكي مي داد.
ما گروه عاشقان بوديم و راه ما
از كنار قريه هاي آشنا با فقر
تا صفاي بيكران مي رفت.
بر فراز آبگيري خود بخود سرها خم شد:
روي صورت هاي ما تبخير مي شد شب
و صداي دوست مي آمد به گوش دوست .

جنبش واژه زيست
پشت كاجستان ، برف.
برف، يك دسته كلاغ.
جاده يعني غربت.
باد، آواز، مسافر، و كمي ميل به خواب.
شاخ پيچك و رسيدن، و حياط.
من ، و دلتنگ، و اين شيشه خيس.
مي نويسم، و فضا.
مي نويسم ، و دو ديوار ، و چندين گنجشك.
يك نفر دلتنگ است.
يك نفر مي بافد.
يك نفر مي شمرد.
يك نفر مي خواند.
زندگي يعني : يك سار پريد.
از چه دلتنگ شدي ؟
دلخوشي ها كم نيست : مثلا اين خورشيد،
كودك پس فردا،
كفتر آن هفته.
يك نفر ديشب مرد
و هنوز ، نان گندم خوب است.
و هنوز ، آب مي ريزد پايين ، اسب ها مي نوشند.
قطره ها در جريان،
برف بر دوش سكوت
و زمان روي ستون فقرات گل ياس.

در گلستانه
دشتهايي چه فراخ!
 كوههايي چه بلند
در گلستانه چه بوي علفي ميآمد!
من در اين آبادي، پي چيزي ميگشتم:
پي خوابي شايد،
پي نوري، ريگي، لبخندي.
ها پشت تبريزي
زد غفلت پاكي بود، كه صدايم مي .
پاي نيزاري ماندم، باد ميآمد، گوش دادم:
چه كسي با من، حرف ميزند؟
سوسماري لغزيد.
راه افتادم.
يونجهزاري سر راه.
بعد جاليز خيار، بوتههاي گل رنگ
و فراموشي خاك.
لب آبي
ها گيوه را كندم، و نشستم، پاها در آب:
"من چه سبزم امروز
و چه اندازه تنم هوشيار است!
نكند اندوهي، سر رسد از پس كوه.
چه كسي پشت درختان است؟
هيچ، ميچرخد گاوي در كرت
ظهر تابستان است.
 سايهها ميدانند، كه چه تابستاني است.
 سايههايي بيلك،
گوشهيي روشن و پاك،

كودكان احساس! جاي بازي اينجاست.
زندگي خالي نيست:
مهرباني هست، سيب هست، ايمان هست.
آري
تا شقايق هست، زندگي بايد كرد.
در دل من چيزي است، مثل يك بيشه نور، مثل خواب دم صبح
و چنان بيتابم، كه دلم ميخواهد
بدوم تا ته دشت، بروم تا سر كوه.
دورها آوايي است، كه مرا ميخواند ".
دوست 
بزرگ بود
بزرگ بود
و از اهالي امروز بود
و با تمام افق هاي باز نسبت داشت
و لحن آب و زمين را چه خوب مي فهميد.
صداش
به شكل حزن پريشان واقعيت بود.
و پلك هاش
مسير نبض عناصر را
به ما نشان داد.

و دست هاش
هواي صاف سخاوت را
ورق زد
و مهرباني را
به سمت ما كوچاند.
به شكل خلوت خود بود
و عاشقانه ترين انحناي وقت خودش را
براي آينه تفسير كرد.
و او به شيوه باران پر از طراوت تكرار بود.
و او به سبك درخت
ميان عافيت نور منتشر مي شد.
هميشه كودكي باد را صدا مي كرد.
هميشه رشته صحبت را
به چفت آب گره مي زد.
براي ما، يك شب
سجود سبز محبت را
چنان صريح ادا كرد
كه ما به عاطفه سطح خاك دست كشيديم
و مثل لهجه يك سطل آب تازه شديم.
و ابرها ديديم
كه با چقدر سبد
براي چيدن يك خوشه بشارت رفت.
ولي نشد
كه روبروي وضوح كبوتران بنشيند
و رفت تا لب هيچ
و پشت حوصله نورها دراز كشيد
و هيچ فكر نكرد
كه ما ميان پريشاني تلفظ درها
براي خوردن يك سيب
چقدر تنها مانديم .
چقدر تنها مانديم

روشني، من، گل، آب 
ابري نيست
ابري نيست . 
بادي نيست.
مي نشينم لب حوض:
گردش ماهي ها ، روشني ، من ، گل ، آب.
پاكي خوشه زيست.
مادرم ريحان مي چيند.
نان و ريحان و پنير ، آسماني بي ابر ، اطلسي هايي تر.
رستگاري نزديك : لاي گل هاي حياط.
نور در كاسه مس ، چه نوازش ها مي ريزد!
نردبان از سر ديوار بلند ، صبح را روي زمين مي آرد .
پشت لبخندي پنهان هر چيز.
روزني دارد ديوار زمان ، كه از آن ، چهره من پيداست .
چيزهايي هست ، كه نمي دانم.
مي دانم ، سبزه اي را بكنم خواهم مرد.
مي روم بالا تا اوج ، من پرواز بال و پرم.
راه مي بينم در ظلمت ، من پرواز فانوسم.
من پرواز نورم و شن
و پر از دار و درخت.
پرم از راه ، از پل ، از رود ، از موج.
پرم از سايه برگي در آب:
چه درونم تنهاست .
چه درونم تنهاست

ساده رنگ
آسمان، آبيتر،
تر آب آبي .
من در ايوانم، رعنا سر حوض.
رخت ميشويد رعنا.
برگها ميريزد.
گف مادرم صبحي مي ت: موسم دلگيري است.
من به او گفتم: زندگاني سيبي است، گاز بايد زد با پوست.
زن همسايه در پنجرهاش، تور ميبافد، ميخواند.
من "ودا" ميخوانم، گاهي نيز
طرح ميريزم سنگي، مرغي، ابري.
آفتابي يكدست.
سارها آمدهاند.
تازه لادنها پيدا شدهاند.
من اناري را، ميكنم دانه، به دل ميگويم:
خوب بود اين مردم، دانههاي دلشان پيدا بود.
 ميپرد در چشمم آب انار: اشك ميريزم.
مادرم ميخندد.
رعنا هم.

سوره تماشا
به تماشا سوگند
و به آغاز كلام
و به پرواز كبوتر از ذهن
واژه اي در قفس است.
حرف هايم ، مثل يك تكه چمن روشن بود.
من به آنان گفتم:
آفتابي لب درگاه شماست
كه اگر در بگشاييد به رفتار شما مي تابد.
و به آنان گفتم : سنگ آرايش كوهستان نيست
همچناني كه فلز ، زيوري نيست به اندام كلنگ. 
در كف دست زمين گوهر ناپيدايي است
كه رسولان همه از تابش آن خيره شدند.
پي گوهر باشيد.
لحظه ها را به چراگاه رسالت ببريد.
و من آنان را ، به صداي قدم پيك بشارت دادم
و به نزديكي روز ، و به افزايش رنگ. 
به طنين گل سرخ ، پشت پرچين سخن هاي درشت.
و به آنان گفتم: 
هر كه در حافظه چوب ببيند باغي
صورتش در وزش بيشه شور ابدي خواهد ماند.
هركه با مرغ هوا دوست شود
خوابش آرام ترين خواب جهان خواهد بود.
آنكه نور از سر انگشت زمان برچيند
مي گشايد گره پنجره ها را با آه.

زير بيدي بوديم.
برگي از شاخه بالاي سرم چيدم ، گفتم: 
چشم را باز كنيد ، آيتي بهتر از اين مي خواهيد؟
مي شنيديم كه بهم مي گفتند:
سحر ميداند،سحر!
سر هر كوه رسولي ديدند
ابر انكار به دوش آوردند.
باد را نازل كرديم
تا كلاه از سرشان بردارد.
خانه هاشان پر داوودي بود،
چشمشان را بستيم. 
دستشان را نرسانديم به سر شاخه هوش.
جيبشان را پر عادت كرديم.
خوابشان را به صداي سفر آينه ها آشفتيم.

شب تنهايي خوب
گوش كن ، دورترين مرغ جهان مي خواند.
شب سليس است، و يكدست ، و باز.
شمعداني ها
و صدادارترين شاخه فصل ، ماه را مي شنوند.
پلكان جلو ساختمان ،
در فانوس به دست
و در اسراف نسيم ،
گوش كن ، جاده صدا مي زند از دور قدم هاي ترا.
چشم تو زينت تاريكي نيست.
پلك ها را بتكان ، كفش به پا كن ، و بيا.
و بيا تا جايي ، كه پر ماه به انگشت تو هشدار دهد
و زمان روي كلوخي بنشيند با تو
و مزامير شب اندام ترا، مثل يك قطعه آواز به خود جذب كنند.
پارسايي است در آنجا كه ترا خواهد گفت: 
بهترين چيز رسيدن به نگاهي است كه از حادثه عشق تر است .

صداي ديدار 
با سبد رفتم به ميدان، صبحگاهي بود.
با سبد رفتم به ميدان، صبحگاهي بود.
ميوهها آواز ميخواندند.
ميوهها در آفتاب آواز ميخواندند.
در طبقها، زندگي روي كمال پوستها خواب سطوح جاودان ميديد.
اضطراب باغها در سايه هر ميوه روشن بود.
گاه مجهولي ميان تابش بهها شنا ميكرد.
هر اناري رنگ خود را تا زمين پارسايان گسترش ميداد.
بينش همشهريان، افسوس،
بر محيط رونق نارنجها خط مماسي بود.
من به خانه بازگشتم، مادرم پرسيد:
ميوه از ميدان خريدي هيچ؟
 ميوههاي بينهايت را كجا ميشد ميان اين سبد جا داد؟
 امتحان كردم اناري راگفتم از ميدان بخر يك من انار خوب.
انبساطش از كنار اين سبد سر رفت.
 به چه شد، آخر خوراك ظهر... 
 ...
ظهر از آيينهها تصوير به تا دوردست زندگي ميرفت .
ها ظهر از آيينه تصوير به تا دوردست زندگي ميرفت.

غربت
ماه بالاي سر آبادي است ،
اهل آبادي در خواب.
روي اين مهتابي ، خشت غربت را مي بويم.
باغ همسايه چراغش روشن،
من چراغم خاموش ،
ماه تابيده به بشقاب خيار ، به لب كوزه آب.
غوك ها مي خوانند.
مرغ حق هم گاهي.
كوه نزديك من است : پشت افراها ، سنجدها.
و بيابان پيداست.
سنگ ها پيدا نيست، گلچه ها پيدا نيست.
سايه هايي از دور ، مثل تنهايي آب ، مثل آواز خدا پيداست.

نيمه شب با يد باشد .
دب آكبر آن است : دو وجب بالاتر از بام.
آسمان آبي نيست ، روز آبي بود.
ياد من باشد فردا ، بروم باغ حسن گوجه و قيسي بخرم.
ياد من باشد فردا لب سلخ ، طرحي از بزها بردارم،
طرحي از جاروها ، سايه هاشان در آب.
ياد من باشد ، هر چه پروانه كه مي افتد در آب ، زود از آب در آرم.
ياد من باشد كاري نكنم ، كه به قانون زمين بر بخورد. 
ياد من باشد فردا لب جوي ، حوله ام را هم با چوبه بشويم.
ياد من باشد تنها هستم.
ماه بالاي سر تنهايي است.

نداي آغاز 
كفشهايم كو،
كفشهايم كو،
چه كسي بود صدا زد: سهراب؟
آشنا بود صدا مثل هوا با تن برگ.
مادرم در خواب است.
و منوچهر و پروانه، و شايد همه مردم شهر.
شب خرداد به آرامي يك مرثيه از روي سر ثانيهها ميگذرد
و نسيمي خنك از حاشيه سبز پتو خواب مرا ميروبد.
بوي هجرت ميآيد:
بالش من پر آواز پر چلچلههاست.
صبح خواهد شد
و به اين كاسه آب
آسمان هجرت خواهد كرد.
بايد امشب بروم.
من كه از بازترين پنجره با مردم اين ناحيه صحبت كردم
حرفي از جنس زمان نشنيدم.
هيچ چشمي، عاشقانه به زمين خيره نبود.
كسي از ديدن يك باغچه مجذوب نشد.
هيچ كسي زاغچهيي را سر يك مزرعه جدي نگرفت.
من به اندازه يك ابر دلم ميگيرد
وقتي از پنجره ميبينم حوري
پاي كميابترين نارون روي زميندختر بالغ همسايه 
فقه ميخواند.
چيزهايي هم هست، لحظههايي پر اوج
)مثلا" شاعرهيي را ديدم
 آنچنان محو تماشاي فضا بود كه در چشمانش
آسمان تخم گذاشت.
ها و شبي از شب

مردي از من پرسيد
تا طلوع انگور، چند ساعت راه است؟(
بايد امشب بروم.
بايد امشب چمداني را
كه به اندازه پيراهن تنهايي من جا دارد، بردارم
و به سمتي بروم
كه درختان حماسي پيداست،
رو به آن وسعت بيواژه كه همواره مرا ميخواند.
يك نفر باز صدا زد: سهراب
كفشهايم كو؟ 
كفشهايم كو؟

نشاني 
"خانه دوست كجاست؟" در فلق بود كه پرسيد سوار
"خانه دوست كجاست؟" در فلق بود كه پرسيد سوار.
آسمان مكثي كرد.
رهگذر شاخه نوري كه به لب داشت به تاريكي شنها بخشيد
و به انگشت نشان داد سپيداري و گفت:
"نرسيده به درخت،
كوچه باغي است كه از خواب خدا سبزتر است
و در آن عشق به اندازه پرهاي صداقت آبي است
 ميروي تا ته آن كوچه كه از پشت بلوغ، سر به در ميآرد،
پس به سمت گل تنهايي ميپيچي،
دو قدم مانده به گل،
پاي فواره جاويد اساطير زمين ميماني
و تو را ترسي شفاف فرا ميگيرد.
در صميميت سيال فضا، خشخشي ميشنوي:
كودكي ميبيني
رفته از كاج بلندي بالا، جوجه بردارد از لانه نور
و از او ميپرسي
خانه دوست كجاست ".
خانه دوست كجاست

هميشه
عصر
چند عدد سار
دور شدند از مدار حافظه كاج.
نيكي جسماني درخت بجا ماند.
عطف اشراق روي شانه من ريخت.
حرف بزن، اي زن شبانه موعود!
زير همين شاخه هاي عاطفي باد
كودكي ام را به دست من بسپار.
در وسط اين هميشه هاي سياه
حرف بزن ، خواهر تكامل خوشرنگ!
خون مرا پر كن از ملايمت هوش. 
نبض مرا روي زبري نفس عشق
فاش كن.
روي زمين هاي محض
راه برو تا صفاي باغ اساطير.
در لبه فرصت تلالو انگور
حرف بزن ، حوري تكلم بدوي! 
حزن مرا در مصب دور عبادت
صاف كن.
در همه ماسه هاي شور كسالت
حنجره آب را رواج بده.
بعد
ديشب شيرين پلك را
روي چمن هاي بي تموج ادراك
پهن كن.

و پيامي در راه 
روزي
روزي
خوام آمد ، و پيامي خوام آورد.
در رگ ها ، نور خواهم ريخت. 
و صدا خواهم در داد: اي سبدهاتان پر خواب! سيب
آوردم ، سيب سرخ خورشيد.
خواهم آمد ، گل ياسي به گدا خواهم داد.
زن زيباي جذامي را ، گوشواره اي ديگر خواهم بخشيد.
كور را خواهم گفت : چه تماشا دارد باغ!
دوره گردي خواهم شد ، كوچه ها را خواهم گشت . جار
خواهم زد: اي شبنم ، شبنم ، شبنم.
رهگذاري خواهد گفت : راستي را ، شب تاريكي است،
كهكشاني خواهم دادش. 
روي پل دختركي بي پاست ، دب آكبر را بر گردن او خواهم آويخت.
هر چه دشنام ، از لب ها خواهم بر چيد.
هر چه ديوار ، از جا خواهم بركند.
رهزنان را خواهم گفت : كارواني آمد بارش لبخند!
ابر را ، پاره خواهم كرد.
من گره خواهم زد ، چشمان را با خورشيد ، دل ها را با عشق ، سايه ها را با آب ، شاخه ها را با باد.
و بهم خواهم پيوست ، خواب كودك را با زمزمه زنجره ها.
بادبادك ها ، به هوا خواهم برد.

گلدان ها ، آب خواهم داد.
خواهم آمد ، پيش اسبان ، گاوان ، علف سبز نوازش
خواهم ريخت.
مادياني تشنه ، سطل شبنم را خواهد آورد.
خر فرتوتي در راه ، من مگس هايش را خواهم زد.
خواهم آمد سر هر ديواري ، ميخكي خواهم كاشت.
پاي هر پنجره اي ، شعري خواهم خواند.
هر كلاغي را ، كاجي خواهم داد.
مار را خواهم گفت : چه شكوهي دارد غوك! 
آشتي خواهم داد. 
آشنا خواهم كرد.
راه خواهم رفت.
نور خواهم خورد.
دوست خواهم داشت .
دوست خواهم داشت

واحهيي در لحظه 
به سراغ من اگر ميآييد
به سراغ من اگر ميآييد،
پشت هيچستانم.
پشت هيچستان جايي است.
پشت هيچستان رگهاي هوا، پر قاصدهايي است
كه خبر ميآرند، از گل واشده دورترين بوته خاك.
روي شنها هم، نقشهاي سم اسبان سواران ظريفي است كه صبح
به سر تپه معراج شقايق رفتند.
پشت هيچستان، چتر خواهش باز است:
تا نسيم عطشي در بن برگي بدود،
زنگ باران به صدا ميآيد.
آدم اينجا تنهاست
و در اين تنهايي، سايه ناروني تا ابديت جاري است.
به سراغ من اگر ميآييد،
نرم و آهسته بياييد، مبادا كه ترك بردارد
چيني نازك تنهايي من .

ورق روشن وقت
از هجوم روشنايي شيشه هاي در تكان مي خورد.
صبح شد، آفتاب آمد.
چاي را خورديم روي سبزه زار ميز.
ساعت نه ابر آمد، نرده ها تر شد.
لحظه هاي كوچك من زير لادن ها نهان بودند.
يك عروسك پشت باران بود.
ابرها رفتند.
يك هواي صاف ، يك گنجشك، يك پرواز.
دشمنان من كجا هستند؟
فكر مي كردم:
در حضور شمعداني ها شقاوت آب خواهد شد.
در گشودم:قسمتي از آسمان افتاد در ليوان آب من.
آب را با آسمان خوردم.
لحظه هاي كوچك من خواب هاي نقره مي ديدند.
من كتابم را گشودم زير سقف ناپديد وقت.
نيمروز آمد.

بوي نان از آفتاب سفره تا ادراك جسم گل سفر مي كرد.
مرتع ادراك خرم بود.
دست من در رنگ هاي فطري بودن شناور شد:
پرتقالي پوست مي كندم.
شهرها در آيينه پيدا بود.
دوستان من كجا هستند؟
روزهاشان پرتقالي باد!
پشت شيشه تا بخواهي شب. 
در اتاق من طنيني بود از برخورد انگشتان من با موج،
در اتاق من صداي كاهش مقياس مي آمد.
لحظه هاي كوچك من تا ستاره فكر مي كردند.
خواب روي چشم هايم چيز هايي را بنا مي كرد:
يك فضاي باز ، شن هاي ترنم، جاي پاي دوست .... 

پرهاي زمزمه
مانده تا برف زمين آب شود.
مانده تا بسته شود اين همه نيلوفر وارونه چتر.
ناتمام است درخت.
زير برف است تمناي شنا كردن كاغذ در باد
و فروغ تر چشم حشرات
و طلوع سر غوك از افق درك حيات.
مانده تا سيني ما پر شود از صحبت سنبوسه و عيد.
در هوايي كه نه افزايش يك ساقه طنيني دارد
و نه آواز پري مي رسد از روزن منظومه برف
تشنه زمزمه ام.
مانده تا مرغ سرچينه هذياني اسفند صدا بردارد.
پس چه بايد بكنم
من كه در لخت ترين موسم بي چهچه سال
تشنه زمزمه ام؟
بهتر آن است كه برخيزيم
رنگ را بردارم
روي تنهايي خود نقشه مرغي بكشم .

پيغام ماهيها
رفته بودم سر حوض
تا ببينم شايد ، عكس تنهايي خود را در آب ،
آب در حوض نبود. 
ماهيان مي گفتند:
"هيچ تقصير درختان نيست".
ظهر دم كرده تابستان بود ،
پسر روشن آب ، لب پاشويه نشست
و عقاب خورشيد ، آمد او را به هوا برد كه برد.
به درك راه نبرديم به اكسيژن آب.
برق از پولك ما رفت كه رفت.
ولي آن نور درشت ،
عكس آن ميخك قرمز در آب
كه اگر باد مي آمد دل او ، پشت چين هاي تغافل مي زد،
چشم ما بود.
روزني بود به اقرار بهشت.
تو اگر در تپش باغ خدا را ديدي ، همت كن
و بگو ماهي ها ، حوضشان بي آب است.
باد مي رفت به سر وقت چنار.
من به سر وقت خدا مي رفتم .

پشت درياها 
قايقي خواهم ساخت
قايقي خواهم ساخت،
خواهم انداخت به آب.
دور خواهم شد از اين خاك غريب
كه در آن هيچكسي نيست كه در بيشه عشق
قهرمانان را بيدار كند.
قايق از تور تهي
و دل از آرزوي مرواريد،
 همچنان خواهم راند.
نه به آبيها دل خواهم بست
نه به درياپرياني كه سر از خاك به در ميآرند
و در آن تابش تنهايي ماهيگيران
 ميفشانند فسون از سر گيسوهاشان.
 همچنان خواهم راند.
 همچنان خواهم خواند:

"دور بايد شد، دور".
مرد آن شهر اساطير نداشت.
زن آن شهر به سرشاري يك خوشه انگور نبود.
هيچ آيينه تالاري، سرخوشيها را تكرار نكرد.
چاله آبي حتي، مشعلي را ننمود.
دور بايد شد، دور.
شب سرودش را خواند،
نوبت پنجرههاست".
 همچنان خواهم خواند.
 همچنان خواهم راند.
پشت درياها شهري است
كه در آن پنجرهها رو به تجلي باز است.
 بامها جاي كبوترهايي است كه به فواره هوش بشري مينگرند.
دست هر كودك ده ساله شهر، خانه معرفتي است.
مردم شهر به يك چينه چنان مينگرند
كه به يك شعله، به يك خواب لطيف.
خاك، موسيقي احساس تو را ميشنود
و صداي پر مرغان اساطير ميآيد در باد.
پشت درياها شهري است
كه در آن وسعت خورشيد به اندازه چشمان سحرخيزان است.
شاعران وارث آب و خرد و روشنياند.
پشت درياها شهري است!
قايقي بايد ساخت .


از آبها به بعد
روزي كه
دانش لب آب زندگي مي كرد،
انسان
در تنبلي لطيف يك مرتع
با فلسفه هاي لاجوردي خوش بود.
در سمت پرنده فكر مي كرد.
با نبض درخت ، نبض او مي زد.
مغلوب شرايط شقايق بود.
مفهوم درشت شط
در قعر كلام او تلاطم داشت.
انسان
در متن عناصر
مي خوابيد.
نزديك طلوع ترس، بيدار
مي شد.
اما گاهي
آواز غريب رشد
در مفصل ترد لذت
مي پيچيد.
زانوي عروج
خاكي مي شد.
آن وقت
انگشت تكامل
در هندسه دقيق اندوه
تنها مي ماند.

اكنون هبوط رنگ
سال ميان دو پلك را
ثانيه هايي شبيه راز تولد
بدرقه كردند.
كم كم ، در ارتفاع خيس ملاقات
صومعه نور
ساخته مي شد.
حادثه از جنس ترس بود.
ترس
وارد تركيب سنگ ها مي شد.
حنجره اي در ضخامت خنك باد
غربت يك دوست را
زمزمه مي كرد.
از سر باران
تا ته پاييز
تجربه هاي كبوترانه روان بود.
باران وقتي كه ايستاد
منظره اوراق بود.

وسعت مرطوب
از نفس افتاد.
قوس قزح در دهان حوصله ما
آب شد .
اي شور، اي قديم
صبح
شوري ابعاد عيد
ذايقه را سايه كرد. 
عكس من افتاد در مساحت تقويم:
در خم آن كودكانه هاي مورب،
روي سرازيري فراغت يك عيد
داد زدم:
"به ، چه هوايي"! 

در ريه هايم وضوح بال تمام پرنده هاي جهان بود.
آن روز
آب ، چه تر بود!
باد به شكل لجاجت متواري بود.
من همه مشق هاي هندسي ام را
روي زمين چيده بودم.
آن روز چند مثلث در آب
غرق شدند.
من
گيج شدم،
جست زدم روي كوه نقشه جغرافي:
"آي ، هليكوپتر نجات"! 
طرح دهان در عبور باد به هم ريخت.
اي وزش شور ، اي شديدترين شكل!
سايه ليوان آب را
تا عطش اين صداقت متلاشي
راهنمايي كن .

 :اينجا هميشه تيه
ظهر بود.
ابتداي خدا بود.
ريگ زار عفيف
گوش مي كرد،
حرف هاي اساطيري آب را مي شنيد.
آب مثل نگاهي به ابعاد ادراك.
لكلك
مثل يك اتفاق سفيد
بر لب بركه بود.
حجم مرغوب خود را
در تماشاي تجريد مي شست.
چشم
وارد فرصت آب مي شد.
طعم پاك اشارات
روي ذوق نمك زار از ياد مي رفت.
باغ سبز تقرب
تا كجاي كوير
صورت ناب يك خواب شيرين؟
اي شبيه
مكث زيبا
در حريم علف هاي قربت! 
در چه سمت تماشا
هيچ خوشرنگ
سايه خواهد زد؟
كي انسان
مثل آواز ايثار
در كلام فضا كشف خواهد شد؟
اي شروع لطيف!
جاي الفاظ مجذوب ، خالي! 

اينجا پرنده بود
اي عبور ظريف! 
بال را معني كن
تا پر هوش من از حسادت بسوزد.
اي حيات شديد! 
ريشه هاي تو از مهلت نور
آب مي نوشد.
آدمي زاد اين حجم غمناك
روي پاشويه وقت
روز سرشاري حوض را خواب مي بيند.
اي كمي رفته بالاتر از واقعيت!
با تكان لطيف غريزه
ارث تاريك اشكال از بال هاي تو مي ريزد.
عصمت گيج پرواز
مثل يك خط مغلق
در شيار فضا رمز مي پاشد.
من
وارث نقش فرش زمينم
و همه انحناهاي اين حوضخانه،
شكل آن كاسه مس
هم سفره بوده با من
از زمين هاي زبر غريزي
تا تراشيدگي هاي وجدان امروز.
اي نگاه تحرك! 
حجم انگشت تكرار
روزن التهاب مرا بست:

پيش از اين در لب سيب
دست من شعله ور مي شد.
پيش از اين يعني
روزگاري كه انسان از اقوام يك شاخه بود.
روزگاري كه در سايه برگ ادراك
روي پلك درشت بشارت
خواب شيريني از هوش مي رفت،
از تماشاي سوي ستاره
خون انسان پر از شمش اشراق مي شد.
اي حضور پريروز بدوي! 
اي كه با يك پرش از سر شاخه تا خاك
حرمت زندگي را
طرح مي ريزي! 
من پس از رفتن تو لب شط
بانگ پاهاي تند عطش را
مي شنيدم.
بال حاضر جواب تو
از سوال فضا پيش مي افتد.
آدمي زاد طومار طولاني انتظار است،
اي پرنده ، ولي تو
خال يك نقطه در صفحه ارتجال حياتي.
بي روزها عروسك
اين وجودي كه در نور ادراك
مثل يك خواب رعنا نشسته

روي پلك تماشا
واژه هايي تر و تازه مي پاشد.
چشم هايش
نفي تقويم سبز حيات است.
صورتش مثل يك تكه تعطيل عهد دبستان سپيد است.
سال ها اين سجود طراوت
مثل خوشبختي ثابت
روي زانوي آدينه ها مي نشست.
صبح ها مادر من براي گل زرد
يك سبد آب مي برد،
من براي دهان تماشا
ميوه كال الهام ميبردم.
اين تن بي شب و روز
پشت باغ سراشيب ارقام
مثل اسطوره مي خفت.
فكر من از شكاف تجرد به او دست مي زد.
هوش من پشت چشمان او آب مي شد.
روي پيشاني مطلق او
وقت از دست مي رفت.
پشت شمشاد ها كاغذ جمعه ها را
انس اندازه ها پاره مي كرد.
اين حراج صداقت
مثل يك شاخه تمرهندي
در ميان من و تلخي شنبه ها سايه مي ريخت.
يا شبيه هجومي لطيف
قلعه ترس هاي مرا مي گرفت.
دست او مثل يك امتداد فراغت
در كنار "تكاليف" من محو مي شد.
 )واقعيت كجا تازه تر بود ؟
من كه مجذوب يك حجم بي درد بودم
گاه در سيني فقر خانه
ميوه هاي فروزان الهام را ديده بودم.
در نزول زبان خوشه هاي تكلم صدادارتر بود
در فساد گل و گوشت
نبض احساس من تند مي شد.
از پريشاني اطلسي ها

روي وجدان من جذبه مي ريخت.
شبنم ابتكار حيات
روي خاشاك
برق مي زد(.
يك نفر بايد از اين حضور شكيبا
با سفرهاي تدريجي باغ چيزي بگويد.
يك نفر بايد اين حجم كم را بفهمد،
دست او را براي تپش هاي اطراف معني كند،
قطره اي وقت
روي اين صورت بي مخاطب بپاشد.
يك نفر بايد اين نقطه محض را
در مدار شعور عناصر بگرداند.
يك نفر بايد از پشت درهاي روشن بيايد.
گوش كن، يك نفر مي دود روي پلك حوادث:
كودكي رو به اين سمت مي آيد.
تا انتها حضور
امشب
در يك خواب عجيب
رو به سمت كلمات

باز خواهد شد.
باد چيزي خواهد گفت.
سيب خواهد افتاد،
روي اوصاف زمين خواهد غلتيد،
تا حضور وطن غايب شب خواهد رفت.
سقف يك وهم فرو خواهد ريخت.
چشم
هوش محزون نباتي را خواهد ديد.
پيچكي دور تماشاي خدا خواهد پيچيد.
راز ، سر خواهد رفت.
ريشه زهد زمان خواهد پوسيد.
سر راه ظلمات
لبه صحبت آب
برق خواهد زد ،
باطن آينه خواهد فهميد.
امشب
ساقه معني را
وزش دوست تكان خواهد داد،
بهت پرپر خواهد شد.
ته شب ، يك حشره
قسمت خرم تنهايي را
تجربه خواهد كرد.
داخل واژه صبح
صبح خواهد شد.

تنهاي منظره
كاج هاي زيادي بلند.
زاغ هاي زيادي سياه.
آسمان به اندازه آبي.
سنگچين ها ، تماشا، تجرد.
كوچه باغ فرا رفته تا هيچ.
ناودان مزين به گنجشك.
آفتاب صريح.
خاك خوشنود.
چشم تا كار مي كرد
هوش پاييز بود.
اي عجيب قشنگ! 
با نگاهي پر از لفظ مرطوب
مثل خوابي پر از لكنت سبز يك باغ،
چشم هايي شبيه حياي مشبك ،
پلك هاي مردد
مثل انگشت هاي پريشان خواب مسافر! 
زير بيداري بيد هاي لب رود
انس
مثل يك مشت خاكستر محرمانه
روي گرماي ادراك پاشيده مي شد.
فكر
آهسته بود.
آرزو دور بود
مثل مرغي كه روي درخت حكايت بخواند .

سمت خيال دوست 
براي ك.تينا
ماه
رنگ تفسير مس بود.
مثل اندوه تفهيم بالا مي آمد.
سرو
شيهه بارز خاك بود.
كاج نزديك
مثل انبوه فهم
صفحه ساده فصل را سايه ميزد.
كوفي خشك تيغال ها خوانده مي شد.
از زمين هاي تاريك
بوي تشكيل ادراك مي آمد.

دوست
توري هوش را روي اشيا
لمس مي كرد.
جمله جاري جوي را مي شنيد،
با خود انگار مي گفت:
هيچ حرفي به اين روشني نيست.
من كنار زهاب
فكر مي كردم:
امشب
راه معراج اشيا چه صاف است ! 
متن قديم شب
اي ميان سخن هاي سبز نجومي! 
برگ انجير ظلمت

عفت سبز را مي رساند
سينه آب در حسرت عكس يك باغ
مي سوزد.
سيب روزانه
در دهان طعم يك وهم دارد.
اي هراس قديم! 
در خطاب تو انگشت هاي من از هوش رفتند.
امشب
دست هايم از شاخه اساطيري
ميوه مي چينند.
امشب
هر درختي به اندازه ترس من برگ دارد.
جرات حرف در هرم ديدار حل شد.
اي سر آغاز هاي ملون!
چشم هاي مرا در وزش هاي جادو حمايت كنيد.
من هنوز
موهبت هاي مجهول شب را
خواب مي بينم.
من هنوز
تشنه آب هاي مشبك
هستم.
دگمه هاي لباسم
رنگ اوراد اعصار جادوست.
در علف زار پيش از شيوع تكلم
آخرين جشن جسماني ما بپا بود.
من در اين جشن موسيقي اختران را
از درون سفالينه ها مي شنيدم
و نگاهم پر از كوچ جادوگران بود.
اي قديمي ترين عكس نرگس در آيينه حزن! 
جذبه تو مرا همچنان برد.
 تا هواي تكامل ؟
 شايد.
در تب حرف ، آب بصيرت بنوشيم.
زير ارث پراكنده شب
شرم پاك روايت روان است:
در زمان هاي پيش از طلوع هجاها

محشري از همه زندگان بود.
از ميان تمام حريفان
فك من از غرور تكلم ترك خورد.
بعد
من كه تا زانو
در خلوص سكوت نباتي فرو رفته بودم
دست و رو در تماشاي اشكال شستم.
بعد ، در فصل ديگر ،
كفش هاي من از "لفظ" شبنم
تر شد.
بعد، وقتي كه بالاي سنگي نشستم
هجرت سنگ را از جوار كف پاي خود مي شنيدم.
بعد ديدم كه از موسم دست هايم
ذات هر شاخه پرهيز مي كرد.
اي شب ارتجالي! 
دستمال من از خوشه خام تدبير پر بود.
پشت ديوار يك خواب سنگين
يك پرنده از انس ظلمت مي آمد
دستمال مرا برد.
اولين ريگ الهام در زير پايم صدا كرد.
خون من ميزبان رقيق فضا شد.
نبض من در ميان عناصر شنا كرد.
اي شب... 
نه ، چه مي گويم،
آب شد جسم سرد مخاطب در اشراق گرم دريچه. 
سمت انگشت من با صفا شد .

نزديك دورها
زن دم درگاه بود
با بدني از هميشه.
رفتم نزديك:
چشم ، مفصل شد.
حرف بدل شد به پر، به شور، به اشراق.
سايه بدل شد به آفتاب.
رفتم قدري در آفتاب بگردم.
دور شدم در اشاره هاي خوشايند:
رفتم تا وعده گاه كودكي و شن ،
تا وسط اشتباه هاي مفرح،
تا همه چيزهاي محض.
رفتم نزديك آب هاي مصور،
پاي درخت شكوفه دار گلابي
با تنه اي از حضور.
نبض مي آميخت با حقايق مرطوب.
حيرت من با درخت قاتي مي شد.
ديدم در چند متري ملكوتم.
ديدم قدري گرفته ام.

انسان وقتي دلش گرفت
از پي تدبير مي رود.
من هم رفتم.
رفتم تا ميز،
تا مزه ماست، تا طراوت سبزي. 
آنجا نان بود و استكان و تجرع:
حنجره مي سوخت در صراحت ودكا.
باز كه گشتم،
زن دم درگاه بود
با بدني از هميشه ها جراحت.
حنجره جوي آب را
قوطي كنسرو خالي
زخمي مي كرد .
هم سطر، هم سپيد
صبح است.
گنجشك محض
مي خواند.
پاييز، روي وحدت ديوار
اوراق مي شود.

رفتار آفتاب مفرح حجم فساد را
از خواب مي پراند:
يك سيب
در فرصت مشبك زنبيل
مي پوسد.
حسي شبيه غربت اشيا
از روي پلك مي گذرد.
بين درخت و ثانيه سبز
تكرار لاجورد
با حسرت كلام مي آميزد.
اما
اي حرمت سپيدي كاغذ! 
نبض حروف ما
در غيبت مركب مشاق مي زند.
در ذهن حال ، جاذبه شكل
از دست مي رود.
بايد كتاب را بست.
بايد بلند شد
در امتداد وقت قدم زد،
گل را نگاه كرد، ابهام را شنيد.
بايد دويدن تا ته بودن.
بايد به بوي خاك فنا رفت.
بايد به ملتقاي درخت و خدا رسيد.
بايد نشست
نزديك انبساط
جايي ميان بيخودي و كشف.

وقت لطيف شن
باران
اضلاع فراغت را مي شست.
من با شن هاي
مرطوب عزيمت بازي مي كردم
و خواب سفرهاي منقش مي ديدم.
من قاتي آزادي شن ها بودم.
من
دلتنگ
بودم.
در باغ
يك سفره مانوس
پهن
بود.
چيزي وسط سفره، شبيه
ادراك منور:
يك خوشه انگور
روي همه شايبه را پوشيد.
تعمير سكوت
گيجم كرد.
ديدم كه درخت ، هست.
وقتي كه درخت هست
پيداست كه بايد بود،
بايد بود
و رد روايت را
تا متن سپيد
دنبال كرد.
اما
اي ياس ملون !

چشمان يك عبور
آسمان پر شد از خال پروانه هاي تماشا.
عكس گنجشك افتاد در آب رفاقت.
فصل پرپر شد از روي ديوار در امتداد غريزه.
باد مي آمد از سمت زنبيل سبز كرامت.
شاخه مو به انگور
مبتلا بود.
كودك آمد
جيب هايش پر از شور چيدن.
)اي بهار جسارت! 
امتداد تو در سايه كاج هاي تامل
پاك شد(.
كودك از پشت الفاظ
تا علف هاي نرم تمايل دويد،
رفت تا ماهيان هميشه.
روي پاشويه حوض
خون كودك پر از فلس تنهايي زندگي شد.
بعد ، خاري
پاي او را خراشيد.
سوزش چشم روي علف ها فنا شد.
)اي مصب سلامت! 
شور تن در تو شيرين فرو مي نشيند(.
جيك جيك پريروز گنجشك هاي حياط
روي پيشاني فكر او ريخت. 
جوي آبي كه از پاي شمشاد ها تا تخيل روان بود
جهل مطلوب تن را به همراه مي برد.
كودك از سهم شاداب خود دور مي شد.

زير باران تعميدي فصل
حرمت رشد
از سر شاخه هاي هلو روي پيراهنش ريخت.
در مسير غم صورتي رنگ اشيا
ريگ هاي فراغت هنوز
برق مي زد.
پشت تبخير تدريجي موهبت ها
شكل پرپرچه ها محو مي شد.
كودك از باطن حزن پرسيد:
تا غروب عروسك چه اندازه راه است؟
هجرت بزرگي از شاخه، او را تكان داد.
پشت گل هاي ديگر
صورتش كوچ مي كرد.
 )صبحگاهي در آن روزهاي تماشا
كوچ بازيچه ها را
زير شمشادهاي جنوبي شنيدم.
بعد، در زير گرما
مشتم از كاهش حجم انگور پر شد.
بعد، بيماري آب در حوض هاي قديمي
فكرهاي مرا تا ملامت كشانيد.
بعد ها، در تب حصبه دستم به ابعاد پنهان گل ها رسيد.
گرته دلپذير تغافل
روي شن هاي محسوس خاوش مي شد.
من
روبرو مي شدم با عروج درخت ،
با شيوع پر يك كلاغ بهاره،
با افول وزغ در سجاياي نا روشن آب ،
با صميميت گيج فواره حوض ،
با طلوع تر سطل از پشت ابهام يك چاه(.
كودك آمد ميان هياهوي ارقام.
)اي بهشت پريشاني پاك پيش از تناسب! 
خيس حسرت ، پي رخت آن روزها مي شتابم(.
كودك از پله هاي خطا رفت بالا.
ارتعاشي به سطح فراغت دويد.
وزن لبخندادراك كم شد .

در قير شب
 
دير گاهي است در اين تنهايي
 رنگ خاموشي در طرح لب است 
 بانگي از دور مرا مي خواند
 ليك پاهايم در قير شب است
رخنه اي نيست دراين تاريكي
 در و ديوار به هم پيوسته

 سايه اي لغزد اگر روي زمين 
 نقش وهمي است ز بندي رسته 
 نفس آدم ها 
سر به سر افسرده است 
 روزگاري است دراين گوشه پژمرده هوا
 هر نشاطي مرده است 
 دست جادويي شب 
 در به روي من و غم مي بندد 
 مي كنم هر چه تلاش
 او به من مي خندد 
نقشهايي كه كشيدم در روز
 شب ز راه آمد و با دود اندود
 طرح هايي كه فكندم در شب 
 روز پيدا شد و با پنبه زدود 
 ديرگاهي است كه چون من همه را
 رنگ خاموشي در طرح لب است 
 جنبشي نيست دراين خاموشي 
دست ها پاها در قير شب است
 

دود مي خيزد
ددو مي خيزد ز خلوتگاه من
 كس خبر كي يابد از ويرانه ام ؟
با درون سوخته دارم سخن
كي به پايان مي رسد افسانه ام ؟
دست از دامان شب برداشتم
 تا بياويزم به گيسوي سحر
 خويش را از ساحل افكندم در آب
 ليك از ژرفاي دريا بي خبر
 بر تن ديوارها طرح شكست
كس دگر رنگي در اين سامان نديد
چشم مي دوزد خيال روز و شب
از درون دل به تصوير اميد
تا بدين منزل نهادم پاي را
از دراين كاروان بگسسته ام
گر چه مي سوزم از اين آتش به جان
ليك بر اين سوختن دل بسته ام
تيرگي پا مي كشد از بام ها

صبح مي خندد به راه شهرمن
دود مي خيزد هنوز از خلوتم
با درون سوخته دارم سخن
 سپيده
در دور دست
 قويي پريده بي گاه از خواب 
 شويد غبار نيل ز بال و پر سپيد
 لبهاي جويبار 
 لبريز موج زمزمه در بستر سپيد 
 در هم دويده سايه و روشن 
 لغزان ميان خرمن دوده 
 شبتاب مي فروزد در آذر سپيد
 همپاي رقص نازك ني زار
 مرداب مي گشايد چشم تر سپيد
 است خطي ز نور روي سياهي 
 سپيد گويي بر آبنوس درخشد زر 
 دويار ها سايه ها شده ويران 
 دست نگاه در افق دور

 سپيد كاخي بلند ساخته با مرمر 
 
 مرغ معما
 دير زماني استروي شاخه اين بيد 
 مرغي بنشسته كو به رنگ معماست
 نيست هم آهنگ او صدايي زنگي 
 چون من دراين ديار تنها تنهاست
 گرچه درونش هميشه پر ز هياهوست
 خاموش مانده بر اين پرده ليك صورت 
 روزي اگر بشكند سكوت پر از حرف 
 بام و دراين سراي ميرود از هوش 
 راه فروبسته گرچه مرغ به آوا 
 قالب خاموش او صدايي گوياست
 مي گذرد لحظه ها به چشمش بيدار 
 پيكر او ليك سايه روشن روياست 
 رسته ز بالا و پست بال و پر او
 زندگي دور مانده : موج سرابي
 سايهاش افسرده بر درازاي ديوار
 خوابي پرده ديوار و سايه : پرده 

 خيره نگاهش به طرحهاي خيالي
 آنچه در آن چشمهاست نقش هوس نيست
 دارد خاموشي اش چو با من پيوند
 نيست چشم نهانش به راه صحبت كس 
 ره به درون مي برد حكايت اين مرغ 
 آنچه نيايد به دل خيال فريب است 
 دارد با شهرهاي گمشده پيوند 
 مرغ معما دراين ديار غريب است
 
 روشن شب
 روشن است آتش درون شب
 وز پس دودش 
 طرحي از ويرانه هاي دور
 گر به گوش آيد صدايي خشك
 استخوان مرده مي لغزد درون گور
 ديرگاهي ماند اجاقم سرد
 و چراغم بي نصيب از نور
 خواب درمان را به راهي برد 
 بي صدا آمد كسي از در 

 در سياهي آتشي افروخت 
 بي خبر اما 
 كه نگاهي درتماشا سوخت 
 شب گرچه مي دانم كه چشمي راه دارد به افسون 
ليك مي بينم ز روزن هاي خوابي خوش 
 آتشي روشن درون شب
 
 سراب
 آفتاب است و بيابان چه فراغ
 درخت نيست در آن نه گياه و نه 
 غير آواي غرابان ديگر
 بسته هر بانگي از اين وادي درخت 
 غبار در پس پرنده اي از گرد و 
 نقطه اي لرزد از دور سياه
 چشم اگر پيش رود مي بيند
آدمي هست كه مي پويد راه
 تنش ز خستگي افتاده ز كار
 بر سر و رويش بنشسته غبار 
 شده از تشنگي اش خشك گلو 

 پاي عريانش مجروح ز خار 
 افق هر قدم پيش رود پاي 
 چشم او بيند دريايي آب
 اندكي راه چو مي پيمايد
 مي كند فكر كه مي بيند خواب 
 
رو به غروب
 ريخته سرخ غروب
جا به جا بر سر سنگ
كوه خاموش است
 مي خروشد رود
مانده در دامن دشت
 خرمني رنگ كبود
سايه آميخته با سايه
سنگ با سنگ گرفته پيوند
 روز فرسوده به ره مي گذرد
جلوه گر آمده در چشمانش
 نقش اندوه پي يك لبخند

جغد بر كنگره ها مي خواند
 لاشخورها سنگين
 از هوا تك تك آيند فرود
لاشه اي مانده به دشت
 كند منقار ز جا چشمانش
زير پيشاني او
مانده دو گود كبود
تيرگي مي آيد
دشت مي گيرد آرام
فصه رنگي روز
مي رود رو به تمام
شاخه ها پژمرده است
 سنگ افسرده است
رود مي نالد
جغد مي خواند
 غم بياميخته با رنگ غروب
مي ترواد ز لبم قصه سرد
دلم افسرده در اين تنگ غروب

 غمي غمناك
 شب سردي است و من افسرده 
 راه دوري است و پايي خسته
 تيرگي هست و چراغي مرده 
 مي كنم تنها از جاده عبور
 دور ماندند ز من آدمها
 سايه اي از سر ديوار گذشت 
 غمي افزود مرا بر غم ها 
 فكر تاريكي و اين ويراني 
 بي خبر آمد تا به دل من 
قصه ها ساز كند پنهاني 
 نيست رنگي كه بگويد با من
 اندكي صبر سحر نزديك است 
 هر دم اين بانگ برآرم از دل 
 واي اين شب چه قدر تاريك است
خنده اي كو كه به دل انگيزم ؟
قطره اي كو كه به دريا ريزم ؟
صخره اي كو كه بدان آويزم ؟
 مثل اين است كه شب نمناك است 

 ديگران را هم غم هست به دل
 غم من ليك غمي غمناك است
 
خراب
دور فرسود پاي خود را چشمم به راه
تا حرف من پذيرد آخر كه : زندگي 
رنگ خيال بر رخ تصوير خواب بود
سود دل را به رنج هجر سپردم ولي چه
پايان شام شكوه ام
صبح عتاب بود
چشم نخورد آب از اين عمر پرشكست
آب بود اين خانه را تمامي پي روي 
پايم خاييده خار بيابان
راه جز با گلوي خشك نكوبيده ام به 
ليكن كسي ز راه مددكاري 
دستم اگر گرفت فريب سراب بود 
خواب زمانه رنگ دوامي به خود نديد
دل كندي نهفته داشت شب رنج من به
اما به كار روز نشاطم شتاب بود 

آبادي ام ملول شد از صحبت زوال
بانگ سرور دردلم افسرد كز نخست
تصوير جغد زيب تن اين خراب بود
 
 جان گرفته
 امشب ازهجوم نغمه اي بشكافت گور مغز من
 ريخت مرده اي را جان به رگ ها
 پا شد از جا در ميان سايه و روشن
 بانگ زد برمن: مرا پنداشتي مرده
و به خاك روزهاي رفته بسپرده ؟
 ليك پندار تو بيهوده است
 پيكر من مرگ را از خويش مي راند
 آلوده است سرگذشت من به زهر لحظه هاي تلخ
 من به هر فرصت كه يابم بر تو مي تازم
 شادي ات را با عذاب آلوده مي سازم
 با خيالت مي دهم پيوند تصويري
 خود نابود كه قرارت را كند در رنگ
 درد را با لذت آميزد
 در تپش هايت فرو ريزد

 خود غبار آلود نقش هاي رفته را باز آورد با
 مرده لب بر بسته بود
 چشم مي لغزيد بر يك طرح شوم
 مي تراويد از تن من درد
 نغمه مي آورد بر مغزم هجوم
 
 دلسرد
 قصه ام ديگر زنگار گرفت
 با نفس هاي شبم پيوندي است 
 پرتويي لغزد اگر بر لب او
 است گويدم دل: هوس لبخندي
 خيره چشمانش با من گويد 
كو چراغي كه فروزد دل ما ؟
 هر كه افسرد به جان با من گفت
آتشي كو كه بسوزد دل ما؟
 خشت مي افتد ازاين ديوار
 رنج بيهوده نگهبانش برد 
 دست بايد نرود سوي كلنگ 
 سيل اگر آمد آسانش برد

باد نمناك زمان مي گذرد
 رنگ مي ريزد از پيكر ما
 خانه را نقش فساد است به سقف
 سرنگون خواهد شد بر سرما 
 گاه مي لرزد با روي سكوت
 سايند غولها سر به زمين مي 
 پاي در پيش مبادا بنهيد
 چشم ها در ره شب مي پايند
 تكيه گاهم اگر امشب لرزيد
 بايدم دست به ديوار گرفت
 با نفس هاي شبم پيوندي است 
 قصه ام زنگار گرفت
 
دره خاموش
 سكوت بند گسسته است
 بيدي كنار دره درخت شكوه پيكر 
 در آسمان شفق رنگ
 عبور ابرسپيدي 
 نسيم در رگ هر برگ مي دود خاموش

 به كمين نشسته در پس هر صخره وحشتي
 كشيده از پس يك سنگ سوسماري سر
ز خوف دره خاموش 
 نهفته جنبش پيكر
 تلخ غمين به راه مي نگرد سرد خشك 
چو ماري روي تن كون مي خزد راهي
 به راه رهگذري
خيال دره و تنهايي
 دوانده در رگ او ترس
 وهم كشيده به هر گوشه نقش چشمه 
 ز هر شكاف تن كوه
 خزيده بيرون ماري 
به خشم از پس هر سنگ 
 كشيده خنجر خاري 
 غروب پر زده از كوه 
 راهگذر به چشم گم شد تصوير راه و
 غمي بزرگ پر از وهم
 به صخره سار نشسته است
 درون دره تاريك
 سكوت بند گسسته است

 
 دنگ
 دنگ .... دنگ
 ساعت گيج زمان در شب عمر
 مي زند پي درپي زنگ
 گذر است زهر اين فكر كه اين دم
 من مي شود نقش به ديوار رگ هستي
 لحظه ام پر شده از لذت
 يا به زنگار غمي آلوده است 
 ليك چون بايد اين دم گذرد 
 پس اگر مي گريم
 گريه ام بي ثمر است
 و اگر مي خندم
 خنده ام بيهوده است
 دنگ ... دنگ
 لحظه ها مي گذرد
 آنچه بگذشت نمي آيد باز
 قصه اي هست كه هرگز ديگر 
 نتواند شد آغاز

 مثل اين است كه يك پرسش بي پاسخ
 است بر لب سرد زمان ماسيده 
تند بر مي خيزم 
 چيز تا به ديوار همين لحظه كه در آن همه
 رنگ لذت دارد آويزم
 آنچه مي ماند از اين جهد به جاي 
 چشمانم خنده لحظه پنهان شده از 
 و آنچه بر پيكر او مي ماند
نقش انگشتانم 
 دنگ
 فرصتي از كف رفت 
 قصه اي گشت تمام 
 لحظه بايد پي لحظه گذرد 
 تا كه جان گيرد در فكر دوام 
 ريخته زهر اين دوامي كه درون رگ من 
 وارهانيده از انديشه من رشته حال
 وز رهي دور و دراز
 داده پيوندم با فكر زوال
 پرده اي مي گذرد
 پرده اي مي آيد 

مي رود نقش پي نقش دگر
 رنگ ميلغزد بر رنگ
 ساعت گيج زمان در شب عمر 
 مي زند پي در پي زنگ
 دنگ ... دنگ
دنگ
 
 ناياب
 شب ايستاده است
 خيره نگاه او 
 بر چارچوب پنجره من
 سر تا به پاي پرسش اما 
 انديشناك مانده خاموش
 شايد از هيچ سو جواب نيايد 
 ديري است مانده يك جسد سرد
 در خلوت كبود اتاقم
 مانده است هر عضو آن ز عضو دگر دور 
 گويي كه قطعه قطعه ديگر را
 از خويش رانده است

 از ياد رفته در تن او وحدت
 آن بر چهره اش كه حيرت ماسيده روي
 سه حفره كبود كه خالي است
 از تابش زمان
 بويي فساد پرور و زهرآلود 
 تا مرز هاي دور خيالم دويده است
 نقش زوال را
 بر هر چه هست روشن و خوانا كشيده است
 در اظطراب لحظه زنگار خورده اي
 كه روزهاي رفته در آن بود ناپديد
 با ناخن اين جسد را 
 از هم شكافتم
 آن رفتم درون هر رگ و هر استخوان 
 اما از آنچه در پي آن بودم 
 رنگي نيافتم 
 شب ايستاده است 
 خيره نگاه او
 بر چارچوب پنجره من
 يك جدال با جنبش است پيكر او گرم 
 بسته است نقش بر تن لبهايش

 تصوير يك سوال 
 
 ديوار
 زخم شب مي شد كبود
در بياباني كه من بودم
 نه پر مرغي هواي صاف را مي سود
 نه صداي پاي من همچون دگر شب ها
 ضربه اي بر ضربه مي افزود 
 و پا برجاي تا بسازم گرد خود ديواره اي سرسخت
با خود آوردم ز راهي دور
 سنگهاي سخت و سنگين را برهنه پاي
 تا بپوشاند ساختم ديوار سنگين بلندي
 پست از نگاهم هر چه مي آيد به چشمان
 غولان و ببندد راه را بر حمله
 پيكرهايشان مي بست كه خيالم رنگ هستي را به
 روز و شب ها رفت
 دست از كارم من به جا ماندم دراين سو شسته ديگر
آرزوي خوش نه مرا حسرت به رگها مي دوانيد
 نه خيال رفته ها مي داد آزارم
 ليك پندارم پس ديوار 

 نقشهاي تيره مي انگيخت
 و به رنگ دود
 طرح ها از اهرمن مي ريخت
 تا شبي مانند شبهاي دگر خاموش
 بي صدا از پا درآمد پيكر ديوار
 حسرتي با حيرتي آميخت 
 
مرگ رنگ
رنگي كنار شب 
بي حرف مرده است
مرغي سياه آمده از راه هاي دور
مي خواند از بلنداي بام شب شكست
سرمست فتح آمده از راه
 اين مرغ غم پرست
در اين شكست رنگ
از هم گسسته رشته هر آهنگ
 تنها صداي مرغك بي باك
 گوش سكوت ساده مي آرايد

 با گوشوار پژواك
مرغ سياه آمده از راههاي دور
 بنشسته روي بام بلند شب شكست
چون سنگ بي تكان
 لغزانده چشم را
بر شكل هاي در هم پندارش
 خوابي شگفت مي دهد آزارش
گلهاي رنگ سرزده از خاك هاي شب
در جاده اي عطر
پاي نسيم مانده ز رفتار
هر دم پي فريبي اين مرغ غم پرست
 نقشي كشد به ياري منقار
بندي گسسته است
خوابي شكسته است
روياي سرزمين 
افسانه شكفتن گلهاي رنگ را
 از ياد برده است
بي حرف بايد از خم اين ره عبور كرد
رنگي كنار اين شب بي مرز مرده است

 دريا و مرد
 تنها و روي ساحل
 مردي به راه مي گذرد
 نزديك پاي او
 دريا همه صدا
 شب گيج درتلاطم امواج
باد هراس پيكر
 روي ميكند به ساحل و درچشم هاي مرد
 نقش خطر را پر رنگ ميكند
 انگار
كجا ؟ هي مي زند كه : مرد! كجا ميروي
و مرد مي رود به ره خويش
 و باد سرگردان
هي مي زند دوباره : كجا مي روي؟
 و مرد مي رود و باد همچنان
 امواج بي امان
 از راه مي رسند
 لبريز از غرور تهاجم 
 موجي پر از نهيب 

 ره مي كشد به ساحل و مي بلعد
 شكيب يك سايه را كه برده شب از پيكرش
 دريا همه صدا
شب گيج در تلاطم امواج 
 باد هراس پيكر
 ..... رو ميكند به ساحل و
 
نقش
در شبي تاريك
كه صدايي با صدايي در نمي آميخت 
نزديك و كسي كس را نمي ديد از ره 
بالا رفت يك نفر از صخره هاي كوه 
و به ناخنهاي خون آلود
نديدش هيچ كس ديگر روي سنگ كند نقشي را و از آن پس
خشكيد از زخم تنش جوشيد و روي صخره ها شسته باران رنگ خوني را كه 
نقشهايي را از ميان برده است طوفان
كه به جا ماند از كف پايش
گر نشان از هر كه پرسي باز
بر نخواهد آمد آوايش 

آن شب
هيچ كس از ره نمي آمد 
شكفتن بود تا خبر آرد از آن رنگي كه در كار
كوه : سنگين سرگردان خونسرد
باد مي آمد ولي خاموش
ابر پر ميزد ولي آرام
آشناي راز ليك آن لحظه كه ناخنهاي دست
كند آغاز رفت تا بر تخته سنگي كار كندن را 
رعد غريد
كوه را لرزاند 
شد روي آن در لحظه اي كوتاه برق روشن كرد سنگي را كه حك 
پيكر نقشي كه بايد جاودان مي ماند
امشب
باد وباران هر دو مي كوبند 
باد خواهد بر كند از جاي سنگي را
و باران هم
خواهد از آن سنگ نقشي را فرو شويد
هر دو مي كوشند
مي خروشند
ستيغ كوه ليك سنگ بي محابا در 

انگار با زنجير پولادين مانده بر جا استوار 
سالهاي آن را نفرسوده است 
كوشش هر چيز بيهوده است
كوه اگر بر خويشتن پيچد
سنگ بر جا همچنان خونسرد مي ماند
در يك فرصت باريك و نمي فرسايد آن نقشي كه رويش كند
يك نفر كز صخره هاي كوه بالا رفت
در شبي تاريك
 
 سرگذشت
 مي خروشد دريا
 هيچ كس نيست به ساحل پيدا
 لكه اي نيست به دريا تاريك 
 كه شود قايق
 اگر آيد نزديك
 مانده بر ساحل
 قايقي ريخته شب بر سر او
 پيكرش را ز رهي ناروشن
 برده درتلخي ادراك فرو

 هيچ كس نيست كه آيد از راه 
و به آب افكندش
 كوهه آب و در اين وقت كه هر
 حرف با گوش نهان مي زندش
 موجي آشفته فرا مي رسد
 از راه كه گويد با ما 
 قصه يك شب طوفاني را 
 رفته بود آن شب ماهي گيري
 تا بگيرد از آب 
 آنچه پيوندي داشت
 با خيالي درخواب 
 صبح آن شب كه به دريا موجي 
تن نمي كوفت به موجي ديگر
چشم ماهي گيران ديد
 قايقي را به ره آب كه داشت 
 بر لب از حادثه تلخ شب پيش خبر
پس كشاند سوي ساحل خواب آلودش 
 به همان جاي كه هست
 در همين لحظه غمناك به جا
 و به نزديكي او

 مي خروشد دريا
 كه مي گويد باز وز ره دور فرا ميرسد آن موج
 از شبي طوفاني
 داستاني نه دراز
 
 وهم
 جهان آلوده خواب است
 هر بانگ فرو بسته است وحشت در به روي هر تپش 
چنان كه من به روي خويش
در اين خلوت كه نقش دلپذيرش نيست
 و ديوارش فرو ميخواندم در گوش
 ميان اين همه انگار 
 زيست چه پنهان رنگ ها دارد فريب 
 شب از وحشت گرانبار است 
 وهم خود بيدار جهان آلوده خواب است و من در
 چه ديگر طرح مي ريزد فريب زيست
؟ در اين خلوت كه حيرت نقش ديوار است
 
سرود زهر

 مي مكم پستان شب را
 وز پي رنگي به افسون تن نيالوده
 خويش مي كاوم چشم بر خاكسترش را با نگاه
 از پي نابودي ام ديري است
 جادوي بي آزرم زهر مي ريزد به رگهاي خود اين
 تا كند آلوده با آن شير
گم كند فكرم پس براي آن كه رد فكر او 
 مي كند رفتار با من نرم
 ليك چه غافل
 نقشه هاي او چه بي حاصل
نبض من هر لحظه مي خندد به پندارش 
 او نمي داند كه روييده است
زهر هستي پر بار من در منجلاب 
 و نمي داند كه من در زهرمي شويم
 پيكر هر گريه هر خنده 
 زنده در نم زهر است كرم فكر من 
 شعر من در زمين زهر مي رويد گياه تلخ

مسافر
دم غروب ، ميان حضور خسته اشيا
نگاه منتظري حجم وقت را مي ديد.
و روي ميز ، هياهوي چند ميوه نوبر
به سمت مبهم ادراك مرگ جاري بود.
و بوي باغچه را ، باد، روي فرش فراغت
نثار حاشيه صاف زندگي مي كرد.
و مثل بادبزن ، ذهن، سطح روشن گل را
گرفته بود به دست
و باد مي زد خود را.
مسافر از اتوبوس
پياده شد:
"چه آسمان تميزي"!
و امتداد خيابان غربت او را برد.
غروب بود.
صداي هوش گياهان به گوش مي آمد.
مسافر آمده بود
و روي صندلي راحتي ، كنار چمن
نشسته بود:
"دلم گرفته ،
دلم عجيب گرفته است.
تمام راه به يك چيز فكر مي كردم
و رنگ دامنه ها هوش از سرم مي برد.
خطوط جاده در اندوه دشت ها گم بود.
چه دره هاي عجيبي! 

و اسب ، يادت هست ،
سپيد بود
و مثل واژه پاكي ، سكوت سبز چمن وار را چرا مي كرد.
و بعد، غربت رنگين قريه هاي سر راه.
و بعد تونل ها ،
دلم گرفته ،
دلم عجيب گرفته است.
و هيچ چيز ،
نه اين دقايق خوشبو،كه روي شاخه نارنج مي شود خاموش ،
نه اين صداقت حرفي ، كه در سكوت ميان دو برگ اين گل شب بوست،
نه هيچ چيز مرا از هجوم خالي اطراف
نمي رهاند.
و فكر مي كنم
كه اين ترنم موزون حزن تا به ابد
شنيده خواهد شد".
نگاه مرد مسافر به روي زمين افتاد: 
"چه سيب هاي قشنگي! 
حيات نشئه تنهايي است".
و ميزبان پرسيد:
قشنگ يعني چه؟
و عشق ، تنها عشققشنگ يعني تعبير عاشقانه اشكال
ترا به گرمي يك سيب مي كند مانوس.
و عشق ، تنها عشق
مرا به وسعت اندوه زندگي ها برد ،
مرا رساند به امكان يك پرنده شدن.
 و نوشداري اندوه؟
 صداي خالص اكسير مي دهد اين نوش.
و حال ، شب شده بود.
چراغ روشن بود.
و چاي مي خوردند.
 چرا گرفته دلت، مثل آنكه تنهايي.
 خيال مي كنمچقدر هم تنها!
دچار آن رگ پنهان رنگ ها هستي.
دچار يعني
 و فكر كن كه چه تنهاستعاشق.
اگر ماهي كوچك ، دچار آبي درياي بيكران باشد.
 چه فكر نازك غمناكي! 
 و غم تبسم پوشيده نگاه گياه است.
و غم اشاره محوي به رد وحدت اشياست.
 خوشا به حال گياهان كه عاشق نورند
و دست منبسط نور روي شانه آنهاست.
 نه ، وصل ممكن نيست ،
هميشه فاصله اي هست. 
اگر چه منحني آب بالش خوبي است.
براي خواب دل آويز و ترد نيلوفر،
هميشه فاصله اي هست.
دچار بايد بود
و گرنه زمزمه حيات ميان دو حرف
حرام خواهد شد.
و عشق
سفر به روشني اهتراز خلوت اشياست.
و عشق
صداي فاصله هاست.
صداي فاصله هايي كه
 غرق ابهامند
صداي فاصله هايي كه مثل نقره تميزندنه ،
و با شنيدن يك هيچ مي شوند كدر.
هميشه عاشق تنهاست.
و دست عاشق در دست ترد ثانيه هاست.
و او و ثانيه ها مي روند آن طرف روز.
و او و ثانيه ها روي نور مي خوابند.
و او و ثانيه ها بهترين كتاب جهان را
به آب مي بخشند.
و خوب مي دانند
كه هيچ ماهي هرگز
هزار و يك گره رودخانه را نگشود.
و نيمه شب ها ، با زورق قديمي اشراق
در آب هاي هدايت روانه مي گردند
و تا تجلي اعجاب پيش مي رانند.
عبور مي دهد از كوچه باغ هاي حكاياتهواي حرف تو آدم را

و در عروق چنين لحن
چه خون تازه محزوني!
حياط روشن بود
و باد مي آمد
و خون شب جريان داشت در سكوت دو مرد.
"اتاق خلوت پاكي است.
براي فكر ، چه ابعاد ساده اي دارد!
دلم عجيب گرفته است.
خيال خواب ندارم".
كنار پنجره رفت
و روي صندلي نرم پارچه اي
نشست: 
"هنوز در سفرم. 
خيال مي كنم
در آب هاي جهان قايقي است
و من  مسافر قايق  هزار ها سال است
سرود زنده دريانوردهاي كهن را
به گوش روزنه هاي فصول مي خوانم
و پيش مي رانم.
مرا سفر به كجا مي برد؟
كجا نشان قدم نا تمام خواهد ماند
و بند كفش به انگشت هاي نرم فراغت
گشوده خواهد شد؟
كجاست جاي رسيدن ، و پهن كردن يك فرش
و بي خيال نشستن
و گوش دادن به
صداي شستن يك ظرف زير شير مجاور ؟
و در كدام بهار
درنگ خواهد كرد
و سطح روح پر از برگ سبز خواهد شد؟
شراب بايد خورد
و در جواني يك سايه راه بايد رفت،
همين.
كجاست سمت حيات ؟
من از كدام طرف مي رسم به يك هدهد؟

و گوش كن ، كه همين حرف در تمام سفر
هميشه پنجره خواب را بهم ميزند.
چه چيز در همه راه زير گوش تو مي خواند؟
درست فكر كن
كجاست هسته پنهان اين ترنم مرموز ؟
چه چيز در همه راه زير گوش تو مي خواند ؟
درست فكر كن
كجاست هسته پنهان اين ترنم مرموز؟
چه چيز پلك ترا مي فشرد،
چه وزن گرم دل انگيزي ؟
سفر دارز نبود:
عبور چلچله از حجم وقت كم مي كرد.
و در مصاحبه باد و شيرواني ها
اشاره ها به سر آغاز هوش بر ميگشت.
در آن دقيقه كه از ارتفاع تابستان
به "جاجرود" خروشان نگاه مي كردي ،
چه اتفاق افتاد
كه خواب سبز تار سارها درو كردند ؟
و فصل ؟ فصل درو بود.
و با نشستن يك سار روي شاخه يك سرو
كتاب فصل ورق خورد
و سطر اول اين بود:
حيات ، غفلت رنگين يك دقيقه "حوا" است.
نگاه مي كردي: 
ميان گاو و چمن ذهن باد در جريان بود.
به يادگاري شاتوت روي پوست فصل
نگاه مي كردي ،
حضور سبز قبايي ميان شبدرها
خراش صورت احساس را مرمت كرد.
ببين ، هميشه خراشي است روي صورت احساس.
هميشه چيزي ، انگار هوشياري خواب ،
به نرمي قدم مرگ مي رسد از پشت
و روي شانه ما دست مي گذارد
و ما حرارت انگشت هاي روشن او را
بسان سم گوارايي
كنار حادثه سر مي كشيم.

"و نيز"، يادت هست،
و روي ترعه آرام ؟
در آن مجادله زنگدار آب و زمين
كه وقت از پس منشور ديده مي شد
تكان قايق ، ذهن ترا تكاني داد:
غبار عادت پيوسته در مسير تماشاست. 
هميشه با نفس تازه راه بايد رفت
و فوت بايد كرد
كه پاك پاك شود صورت طلايي مرگ.
كجاست سنگ رنوس ؟
من از مجاورت يك درخت مي آيم
كه روي پوست ان دست هاي ساده غربت اثر گذاشته بود: 
"به يادگار نوشتم خطي ز دلتنگي".
شراب را بدهيد
شتاب بايد كرد:
من از سياحت در يك حماسه مي آيم
و مثل آب
تمام قصه سهراب و نوشدارو را
روانم.
سفر مرا به باغ در چند سالگي ام برد
و ايستادم تا
دلم قرار بگيرد،
صداي پرپري آمد
و در كه باز شد
من از هجوم حقيقت به خاك افتادم.
و بار دگر ، در زير آسمان "مزامير"،
در آن سفر كه لب رودخانه "بابل"
به هوش آمدم،
نواي بربط خاموش بود
و خوب گوش كه دادم ، صداي گريه مي آمد
و چند بربط بي تاب
به شاخه هاي تر بيد تاب مي خوردند.
و در مسير سفر راهبان پاك مسيحي
به سمت پرده خاموش "ارمياي نبي"

اشاره مي كردند.
و من بلند بلند
"كتاب جامعه" مي خواندم.
و چند زارع لبناني
كه زير سدر كهن سالي
نشسته بودند
مركبات درختان خويش را در ذهن
شماره مي كردند.
كنار راه سفر كودكان كور عراقي
به خط "لوح حمورابي"
نگاه مي كردند.
و در مسير سفر روزنامه هاي جهان را
مرور مي كردم.
سفر پر از سيلان بود.
و از تلاطم صنعت تمام سطح سفر
گرفته بود و سياه
و بوي روغن مي داد.
و روي خاك سفر شيشه هاي خالي مشروب ،
شيارهاي غريزه، و سايه هاي مجال
كنار هم بودند.
ميان راه سفر، از سراي مسلولين
صداي سرفه مي آمد.
زنان فاحشه در آسمان آبي شهر
شيار روشن "جت" ها را
نگاه مي كردند
و كودكان پي پرپرچه ها روان بودند،
سپورهاي خيابان سرود مي خواندند
و شاعران بزرگ
به برگ هاي مهاجر نماز مي بردند.
و راه دور سفر ، از ميان آدم و آهن
به سمت جوهر پنهان زندگي مي رفت،
به غربت تر يك جوي مي پيوست،
به برق ساكت يك فلس،
به آشنايي يك لحن،
به بيكراني يك رنگ.
سفر مرا به زمين هاي استوايي برد.

و زير سايه آن "بانيان" سبز تنومند
چه خوب يادم هست
عبارتي كه به ييلاق ذهن وارد شد:
وسيع باش،و تنها، و سر به زير،و سخت.
من از مصاحبت آفتاب مي آيم،
كجاست سايه؟
ولي هنوز قدم گيج انشعاب بهار است
و بوي چيدن از دست باد مي آيد
و حس لامسه پشت غبار حالت نارنج
و به حال بيهوشي است.
در اين كشاكش رنگين، كسي چه مي داند
كه سنگ عزلت من در كدام نقطه فصل است.
هنوز جنگل ، ابعاد بي شمار خودش را
نمي شناسد.
هنوز برگ
سوار حرف اول باد است.
هنوز انسان چيزي به آب مي گويد
و در ضمير چمن جوي يك مجادله جاري است
و در مدار درخت
طنين بال كبوتر، حضور مبهم رفتار آدمي زاد است.
صداي همهمه مي آيد.
و من مخاطب تنهاي بادهاي جهانم.
و رودهاي جهان رمز پاك محو شدن را
به من مي آموزند،
فقط به من.
و من مفسر گنجشك هاي دره گنگم
وگوشواره عرفان نشان تبت را
براي گوش بي آذين دختران بنارس
كنار جاده "سرنات" شرح داده ام.
به دوش من بگذار اي سرود صبح "ودا" ها
تمام وزن طراوت را
كه من
دچار گرمي گفتارم.
و اي تمام درختان زينت خاك فلسطين
وفور سايه خود را به من خطاب كنيد،
به اين مسافر تنها،كه از سياحت اطراف "طور" مي آيد

و از حرارت "تكليم" در تب و تاب است.
ولي مكالمه ، يك روز ، محو خواهد شد
و شاهراه هوا را
شكوه شاه پركهاي انتشار حواس
سپيد خواهد كرد
براي اين غم موزون چه شعرها كه سرودند!
ولي هنوز كسي ايستاده زير درخت.
ولي هنوز سواري است پشت باره شهر
كه وزن خواب خوش فتح قادسيه
به دوش پلك تر اوست.
هنوز شيهه اسبان بي شكيب مغول ها
بلند مي شود از خلوت مزارع ينجه.
هنوز تاجز يزدي ، كنار "جاده ادويه"
به بوي امتعه هند مي رود از هوش.
و در كرانه "هامون"، هنوز مي شنوي: 
 بدي تمام زمين را فرا گرفت.
 صداي آب تني كردني به گوش نيامدهزار سال گذشت،
و عكس پيكر دوشيزه اي در آب نيفتاد.
و نيمه راه سفر، روي ساحل "جمنا"
نشسته بودم
و عكس "تاج محل" را در آب
نگاه مي كردم:
دوام مرمري لحظه هاي اكسيري
و پيشرفتگي حجم زندگي در مرگ.
ببين، دو بال بزرگ
به سمت حاشيه روح آب در سفرند.
جرقه هاي عجيبي است در مجاورت دست.
بيا، و ظلمت ادراك را چراغان كن
كه يك اشاره بس است:
حيات ضربه آرامي است
به تخته سنگ "مگار"
و در مسير سفر مرغ هاي "باغ نشاط"
غبار تجربه را از نگاه من شستند،
به من سلامت يك سرو را نشان دادند.

و من عبادت احساس را،
و به پاس روشني حال،
كنار "تال" نشستم، و گرم زمزمه كردم.
عبور بايد كرد
و هم نورد افق هاي دور بايد شد
و گاه در رگ يك حرف خيمه بايد زد.
عبور بايد كرد
و گاه از سر يك شاخه توت بايد خورد.
من از كنار تغزل عبور مي كردم
و موسم بركت بود و زير پاي من ارقام شن لگد مي شد.
زني شنيد،
كنار پنجره آمد، نگاه كرد به فصل.
در ابتداي خودش بود
و دست بدوي او شبنم دقايق را
به نرمي از تن احساس مرگ برمي چيد.
من ايستادم.
و آفتاب تغزل بلند بود
و من مواظب تبخير خوابها بودم
و ضربه هاي گياهي عجيب را به تن ذهن
شماره مي كردم:
خيال مي كرديم
بدون حاشيه هستيم.
خيال مي كرديم
بدون حاشيه هستيم.
خيال مي كرديم
ميان متن اساطيري تشنج ريباس
شناوريم
و چند ثانيه غفلت، حضور هستي ماست.
در ابتداي خطير گياه ها بوديم
كه چشم زن به من افتاد:
صداي پاي تو آمد، خيال كردم باد
عبور مي كند از روي پرده هاي قديمي.
صداي پاي ترا در حوالي اشيا
شنيده بودم.
 كجاست جشن خطوط؟
نگاه كن به تموج ، به انتشار تن من.
 و امتداد مرا تا مساحت تر ليوانمن از كدام طرف مي رسم به سطح بزرگ؟
پر از سوح عطش كن.
دقيق خواهد شدكجا حيات به اندازه شكستن يك ظرف
و راز رشد پنيرك را
حرارت دهن اسب ذوب خواهد كرد؟
 و در تراكم زيباي دست ها، يك روز،
صداي چيدن يك خوشه را به گوش شنيديم.
كه روي هيچ نشستيمودر كدام زمين بود
و در حرارت يك سيب دست و رو شستيم؟
 كجا هراس تماشا لطيف خواهد شدجرقه هاي محال از وجود بر مي خاست.
و نا پديدتر از راه يك پرنده به مرگ؟
 و در مكالمه جسم ها مسير سپيدار
چقدر روشن بود! 
 كدام راه مرا مي برد به باغ فواصل؟
عبور بايد كرد. 
صداي باد مي آيد، عبور بايد كرد.
و من مسافرم ، اي بادهاي همواره!
مرا به وسعت تشكيل برگ ها ببريد.
مرا به كودكي شور آب ها برسانيد.
و كفش هاي مرا تا تكامل تن انگور
پر از تحرك زيبايي خضوع كنيد.
دقيقه هاي مرا تا كبوتران مكرر
در آسمان سپيد غريزه اوج دهيد.
و اتفاق وجود مرا كنار درخت
بدل كنيد به يك ارتباط گمشده پاك.
و در تنفس تنهايي
دريچه هاي شعور مرا بهم بزنيد.
روان كنيدم دنبال بادبادك آن روز
مرا به خلوت ابعاد زندگي ببريد.
حضور "هيچ" ملايم را
به من نشان بدهيد".

صداي پاي آب 
صداي پاي آب، نثار شبهاي خاموش مادرم
اهل كاشانم
روزگارم بد نيست.
تكه ناني دارم ، خرده هوشي، سر سوزن ذوقي.
مادري دارم ، بهتر از برگ درخت.
دوستاني ، بهتر از آب روان.
و خدايي كه در اين نزديكي است:
لاي اين شب بوها، پاي آن كاج بلند.
روي آگاهي آب، روي قانون گياه.
من مسلمانم.
قبله ام يك گل سرخ.
جانمازم چشمه، مهرم نور.
دشت سجاده من.
من وضو با تپش پنجره ها مي گيرم.
در نمازم جريان دارد ماه ، جريان دارد طيف.
سنگ از پشت نمازم پيداست:
همه ذرات نمازم متبلور شده است.
من نمازم را وقتي مي خوانم
كه اذانش را باد ، گفته باد سر گلدسته سرو.
من نمازم را پي "تكبيره الاحرام" علف مي خوانم،
پي "قد قامت" موج.
كعبه ام بر لب آب ،
كعبه ام زير اقاقي هاست.

كعبه ام مثل نسيم ، مي رود باغ به باغ ، مي رود شهر به شهر.
"حجر الاسود" من روشني باغچه است.
اهل كاشانم.
پيشه ام نقاشي است:
گاه گاهي قفسي مي سازم با رنگ ، مي فروشم به شما
تا به آواز شقايق كه در آن زنداني است
دل تنهايي تان تازه شود.
چه خيالي ، چه خيالي ، ... مي دانم
پرده ام بي جان است.
خوب مي دانم ، حوض نقاشي من بي ماهي است.
اهل كاشانم
نسبم شايد برسد
به گياهي در هند، به سفالينه اي از خاك "سيلك."
نسبم شايد، به زني فاحشه در شهر بخارا برسد.
پدرم پشت دو بار آمدن چلچله ها ، پشت دو برف،
پدرم پشت دو خوابيدن در مهتابي ،
پدرم پشت زمان ها مرده است.
پدرم وقتي مرد. آسمان آبي بود،
مادرم بي خبر از خواب پريد، خواهرم زيبا شد.
پدرم وقتي مرد ، پاسبان ها همه شاعر بودند.
مرد بقال از من پرسيد : چند من خربزه مي خواهي ؟
من از او پرسيدم : دل خوش سيري چند؟
پدرم نقاشي مي كرد.
تار هم مي ساخت، تار هم مي زد.
خط خوبي هم داشت.
باغ ما در طرف سايه دانايي بود.
باغ ما جاي گره خوردن احساس و گياه،
باغ ما نقطه برخورد نگاه و قفس و آينه بود.
باغ ما شايد ، قوسي از دايره سبز سعادت بود.
ميوه كال خدا را آن روز ، مي جويدم در خواب .
آب بي فلسفه مي خوردم.
توت بي دانش مي چيدم.
تا اناري تركي برميداشت، دست فواره خواهش مي شد.
تا چلويي مي خواند، سينه از ذوق شنيدن مي سوخت.

گاه تنهايي، صورتش را به پس پنجره مي چسبانيد.
شوق مي آمد، دست در گردن حس مي انداخت.
فكر ،بازي مي كرد.
زندگي چيزي بود ، مثل يك بارش عيد، يك چنار پر سار.
زندگي در آن وقت ، صفي از نور و عروسك بود،
يك بغل آزادي بود.
زندگي در آن وقت ، حوض موسيقي بود.
طفل ، پاورچين پاورچين، دور شد كم كم در كوچه سنجاقك ها.
بار خود را بستم ، رفتم از شهر خيالات سبك بيرون دلم از غربت سنجاقك پر.
من به مهماني دنيا رفتم:
من به دشت اندوه،
من به باغ عرفان،
من به ايوان چراغاني دانش رفتم.
رفتم از پله مذهب بالا.
تا ته كوچه شك ،
تا هواي خنك استغنا،
تا شب خيس محبت رفتم.
من به ديدار كسي رفتم در آن سر عشق.
رفتم، رفتم تا زن،
تا چراغ لذت،
تا سكوت خواهش،
تا صداي پر تنهايي.
چيزهايي ديدم در روي زمين:
كودكي ديم، ماه را بو مي كرد.
قفسي بي در ديدم كه در آن، روشني پرپر مي زد.
نردباني كه از آن ، عشق مي رفت به بام ملكوت.
من زني را ديدم ، نور در هاون مي كوفت.
ظهر در سفره آنان نان بود ، سبزي بود، دوري شبنم بود، كاسه داغ محبت بود.
من گدايي ديدم، در به در مي رفت آواز چكاوك مي خواست و سپوري كه به يك پوسته خربزه مي برد نماز.
بره اي ديدم ، بادبادك مي خورد.
من الاغي ديدم، ينجه را مي فهميد.
در چراگاه " نصيحت" گاوي ديدم سير.
شاعري ديدم هنگام خطاب، به گل سوسن مي گفت: "شما"
من كتابي ديدم ، واژه هايش همه از جنس بلور.

كاغذي ديدم ، از جنس بهار،
موزه اي ديدم دور از سبزه،
مسجدي دور از آب.
سر بالين فقهي نوميد، كوزه اي ديدم لبريز سوال.
قاطري ديدم بارش "انشا"
اشتري ديدم بارش سبد خالي " پند و امثال."
عارفي ديدم بارش " تننا ها يا هو."
من قطاري ديدم ، روشنايي مي برد.
من قطاري ديدم ، فقه مي برد و چه سنگين مي رفت . 
من قطاري ديدم، كه سياست مي برد ( و چه خالي مي رفت(.
من قطاري ديدم، تخم نيلوفر و آواز قناري مي برد.
و هواپيمايي، كه در آن اوج هزاران پايي
خاك از شيشه آن پيدا بود:
كاكل پوپك ،
خال هاي پر پروانه،
عكس غوكي در حوض
و عبور مگس از كوچه تنهايي.
خواهش روشن يك گنجشك، وقتي از روي چناري به زمين مي آيد.
و بلوغ خورشيد.
و هم آغوشي زيباي عروسك با صبح.
پله هايي كه به گلخانه شهوت مي رفت.
پله هايي كه به سردابه الكل مي رفت.
پله هايي كه به قانون فساد گل سرخ
و به ادراك رياضي حيات،
پله هايي كه به بام اشراق،
پله هايي كه به سكوي تجلي مي رفت.
مادرم آن پايين
استكان ها را در خاطره شط مي شست.
شهر پيدا بود:
رويش هندسي سيمان ، آهن ، سنگ.
سقف بي كفتر صدها اتوبوس.
گل فروشي گل هايش را مي كرد حراج.
در ميان دو درخت گل ياس ، شاعري تابي مي بست.
پسري سنگ به ديوار دبستان مي زد.
كودكي هسته زردآلو را ، روي سجاده بيرنگ پدر تف مي كرد.

و بزي از "خزر" نقشه جغرافي ، آب مي خورد.
بند رختي پيدا بود : سينه بندي بي تاب.
چرخ يك گاري در حسرت واماندن اسب،
اسب در حسرت خوابيدن گاري چي ،
مرد گاري چي در حسرت مرگ.
عشق پيدا بود ، موج پيدا بود.
برف پيدا بود ، دوستي پيدا بود.
كلمه پيدا بود.
آب پيدا بود ، عكس اشيا در آب.
سايه گاه خنك ياخته ها در تف خون.
سمت مرطوب حيات.
شرق اندوه نهاد بشري.
فصل ول گردي در كوچه زن.
بوي تنهايي در كوچه فصل.
دست تابستان يك بادبزن پيدا بود.
سفر دانه به گل. 
سفر پيچك اين خانه به آن خانه.
سفر ماه به حوض.
فوران گل حسرت از خاك.
ريزش تاك جوان از ديوار.
بارش شبنم روي پل خواب.
پرش شادي از خندق مرگ.
گذر حادثه از پشت كلام.
جنگ يك روزنه با خواهش نور.
جنگ يك پله با پاي بلند خورشيد.
جنگ تنهايي با يك آواز:
جنگ زيبايي گلابي ها با خالي يك زنبيل.
جنگ خونين انار و دندان.
جنگ "نازي" ها با ساقه ناز.
جنگ طوطي و فصاحت با هم.
جنگ پيشاني با سردي مهر.
حمله كاشي مسجد به سجود.
حمله باد به معراج حباب صابون.

حمله لشگر پروانه به برنامه " دفع آفات."
حمله دسته سنجاقك، به صف كارگر " لوله كشي."
حمله هنگ سياه قلم ني به حروف سربي.
حمله واژه به فك شاعر.
فتح يك قرن به دست يك شعر.
فتح يك باغ به دست يك سار.
فتح يك كوچه به دست دو سلام.
فتح يك شهر به دست سه چهار اسب سواري چوبي.
فتح يك عيد به دست دو عروسك ، يك توپ.
قتل يك جغجغه روي تشك بعد از ظهر.
قتل يك قصه سر كوچه خواب. 
قتل يك غصه به دستور سرود.
قتل يك مهتاب به فرمان نئون.
قتل يك بيد به دست "دولت."
قتل يك شاعر افسرده به دست گل يخ.
همه روي زمين پيدا بود:
نظم در كوچه يونان مي رفت.
جغد در "باغ معلق " مي خواند.
باد در گردنه خيبر ، بافه اي از خس تاريخ به خاور مي راند.
روي درياچه آرام "نگين" ، قايقي گل مي برد.
در بنارس سر هر كرچه چراغي ابدي روشن بود.
مردمان را ديدم.
شهرها را ديدم.
دشت ها را، كوه ها را ديدم.
آب را ديدم ، خاك را ديدم.
نور و ظلمت را ديدم.
و گياهان را در نور، و گياهان را در ظلمت ديدم.
جانور را در نور ، جانور را در ظلمت ديدم.
و بشر را در نور ، و بشر را در ظلمت ديدم.
اهل كاشانم، اما
شهر من كاشان نيست.
شهر من گم شده است.
من با تاب ، من با تب
خانه اي در طرف ديگر شب ساخته ام.

من در اين خانه به گم نامي نمناك علف نزديكم.
من صداي نفس باغچه را مي شنوم.
و صداي ظلمت را ، وقتي از برگي مي ريزد.
و صداي ، سرفه روشني از پشت درخت،
عطسه آب از هر رخنه سنگ ،
چكچك چلچله از سقف بهار.
و صداي صاف ، باز و بسته شدن پنجره تنهايي.
و صداي پاك ، پوست انداختن مبهم عشق،
متراكم شدن ذوق پريدن در بال
و ترك خوردن خودداري روح.
من صداي قدم خواهش را مي شنوم
و صداي ، پاي قانوني خون را در رگ،
ضربان سحر چاه كبوترها،
تپش قلب شب آدينه،
جريان گل ميخك در فكر،
شيهه پاك حقيقت از دور.
من صداي وزش ماده را مي شنوم
و صداي ، كفش ايمان را در كوچه شوق.
و صداي باران را، روي پلك تر عشق،
روي موسيقي غمناك بلوغ،
روي آواز انارستان ها.
و صداي متلاشي شدن شيشه شادي در شب،
پاره پاره شدن كاغذ زيبايي،
پر و خالي شدن كاسه غربت از باد.
من به آغاز زمين نزديكم.
نبض گل ها را مي گيرم.
آشنا هستم با ، سرنوشت تر آب، عادت سبز درخت.
روح من در جهت تازه اشيا جاري است. 
روح من كم سال است.
روح من گاهي از شوق ، سرفه اش مي گيرد.
روح من بيكار است:
قطره هاي باران را، درز آجرها را، مي شمارد.
روح من گاهي ، مثل يك سنگ سر راه حقيقت دارد.
من نديدم دو صنوبر را با هم دشمن.
من نديدن بيدي، سايه اش را بفروشد به زمين.
رايگان مي بخشد، نارون شاخه خود را به كلاغ.

هر كجا برگي هست ، شور من مي شكفد.
بوته خشخاشي، شست و شو داده مرا در سيلان بودن.
مثل بال حشره وزن سحر را مي دانم.
مثل يك گلدان ، مي دهم گوش به موسيقي روييدن.
مثل زنبيل پر از ميوه تب تند رسيدن دارم.
مثل يك ميكده در مرز كسالت هستم.
مثل يك ساختمان لب دريا نگرانم به كشش هاي بلند ابدي.
تا بخواهي خورشيد ، تا بخواهي پيوند، تا بخواهي تكثير.
من به سيبي خوشنودم
و به بوييدن يك بوته بابونه.
من به يك آينه، يك بستگي پاك قناعت دارم.
من نمي خندم اگر بادكنك مي تركد.
و نمي خندم اگر فلسفه اي ، ماه را نصف كند.
من صداي پر بلدرچين را ، مي شناسم،
رنگ هاي شكم هوبره را ، اثر پاي بز كوهي را.
خوب مي دانم ريواس كجا مي رويد،
سار كي مي آيد، كبك كي مي خواند، باز كي مي ميرد،
ماه در خواب بيابان چيست ،
مرگ در ساقه خواهش
و تمشك لذت ، زير دندان هم آغوشي.
زندگي رسم خوشايندي است.
زندگي بال و پري دارد با وسعت مرگ،
پرشي دارد اندازه عشق.
زندگي چيزي نيست ، كه لب طاقچه عادت از ياد من و تو برود.
زندگي جذبه دستي است كه مي چيند.
زندگي نوبر انجير سياه ، كه در دهان گس تابستان است.
زندگي ، بعد درخت است به چشم حشره.
زندگي تجربه شب پره در تاريكي است.
زندگي حس غريبي است كه يك مرغ مهاجر دارد.
زندگي سوت قطاري است كه در خواب پلي مي پيچد.
زندگي ديدن يك باغچه از شيشه مسدود هواپيماست.
خبر رفتن موشك به فضا،
لمس تنهايي "ماه"، فكر بوييدن گل در كره اي ديگر.
زندگي شستن يك بشقاب است.

زندگي يافتن سكه دهشاهي در جوي خيابان است.
زندگي "مجذور" آينه است.
زندگي گل به "توان" ابديت،
زندگي "ضرب" زمين در ضربان دل ما،
زندگي "هندسه" ساده و يكسان نفسهاست.
هر كجا هستم ، باشم،
آسمان مال من است.
پنجره، فكر ، هوا ، عشق ، زمين مال من است.
چه اهميت دارد
گاه اگر مي رويند
قارچهاي غربت؟
من نمي دانم
كه چرا مي گويند: اسب حيوان نجيبي است ، كبوتر زيباست.
و چرا در قفس هيچكسي كركس نيست.
گل شبدر چه كم از لاله قرمز دارد.
چشم ها را بايد شست، جور ديگر بايد ديد.
واژه ها را بايد شست. 
واژه بايد خود باد، واژه بايد خود باران باشد.
چترها را بايد بست.
زير باران بايد رفت.
فكر را، خاطره را، زير باران بايد برد.
با همه مردم شهر ، زير باران بايد رفت.
دوست را، زير باران بايد ديد.
عشق را، زير باران بايد جست.
زير باران بايد با زن خوابيد.
زير باران بايد بازي كرد.
زير بايد بايد چيز نوشت، حرف زد، نيلوفر كاشت
زندگي تر شدن پي در پي ،
زندگي آب تني كردن در حوضچه "اكنون"است.
رخت ها را بكنيم:
آب در يك قدمي است.
روشني را بچشيم.
شب يك دهكده را وزن كنيم، خواب يك آهو را.

گرمي لانه لكلك را ادراك كنيم.
روي قانون چمن پا نگذاريم.
در موستان گره ذايقه را باز كنيم.
و دهان را بگشاييم اگر ماه در آمد.
و نگوييم كه شب چيز بدي است.
و نگوييم كه شب تاب ندارد خبر از بينش باغ.
و بياريم سبد
ببريم اين همه سرخ ، اين همه سبز.
صبح ها نان و پنيرك بخوريم.
و بكاريم نهالي سر هر پيچ كلام.
و بپاشيم ميان دو هجا تخم سكوت.
و نخوانيم كتابي كه در آن باد نمي آيد
و كتابي كه در آن پوست شبنم تر نيست
و كتابي كه در آن ياخته ها بي بعدند.
و نخواهيم مگس از سر انگشت طبيعت بپرد.
و نخواهيم پلنگ از در خلقت برود بيرون.
و بدانيم اگر كرم نبود ، زندگي چيزي كم داشت.
و اگر خنج نبود ، لطمه ميخورد به قانون درخت.
و اگر مرگ نبود دست ما در پي چيزي مي گشت.
و بدانيم اگر نور نبود ، منطق زنده پرواز دگرگون مي شد.
و بدانيم كه پيش از مرجان خلائي بود در انديشه درياها.
و نپرسيم كجاييم،
بو كنيم اطلسي تازه بيمارستان را.
و نپرسيم كه فواره اقبال كجاست.
و نپرسيم چرا قلب حقيقت آبي است.
و نپرسيم پدرهاي پدرها چه نسيمي، چه شبي داشته اند.
پشت سر نيست فضايي زنده.
پشت سر مرغ نمي خواند.
پشت سر باد نمي آيد.
پشت سر پنجره سبز صنوبر بسته است.
پشت سر روي همه فرفره ها خاك نشسته است.
پشت سر خستگي تاريخ است.
پشت سر خاطره موج به ساحل صدف سر دسكون مي ريزد.
لب دريا برويم،
تور در آب بيندازيم

و بگيريم طراوت را از آب.
ريگي از روي زمين برداريم
وزن بودن را احساس كنيم.
بد نگوييم به مهتاب اگر تب داريم
)ديده ام گاهي در تب ، ماه مي آيد پايين،
مي رسد دست به سقف ملكوت.
ديده ام، سهره بهتر مي خواند.
گاه زخمي كه به پا داشته ام
زير و بم هاي زمين را به من آموخته است.
گاه در بستر بيماري من، حجم گل چند برابر شده است.
و فزون تر شده است ، قطر نارنج ، شعاع فانوس(.
و نترسيم از مرگ
)مرگ پايان كبوتر نيست.
مرگ وارونه يك زنجره نيست.
مرگ در ذهن اقاقي جاري است.
مرگ در آب و هواي خوش انديشه نشيمن دارد.
مرگ در ذات شب دهكده از صبح سخن مي گويد.
مرگ با خوشه انگور مي آيد به دهان.
مرگ در حنجره سرخ  گلو مي خواند.
مرگ مسئول قشنگي پر شاپرك است.
مرگ گاهي ريحان مي چيند.
مرگ گاهي ودكا مي نوشد.
گاه در سايه است به ما مي نگرد.
و همه مي دانيم
ريه هاي لذت ، پر اكسيژن مرگ است(.
در نبنديم به روي سخن زنده تقدير كه از پشت چپر هاي صدا مي شنويم.
پرده را برداريم: 
بگذاريم كه احساس هوايي بخورد.
بگذاريم بلوغ ، زير هر بوته كه مي خواهد بيتوته كند.
بگذاريم غريزه پي بازي برود.
كفش ها را بكند، و به دنبال فصول از سر گل ها بپرد.
بگذاريم كه تنهايي آواز بخواند.
چيز بنويسد.
به خيابان برود.
ساده باشيم.

ساده باشيم چه در باجه يك بانك چه در زير درخت.
كار ما نيست شناسايي "راز" گل سرخ ،
كار ما شايد اين است
كه در "افسون" گل سرخ شناور باشيم.
پشت دانايي اردو بزنيم.
دست در جذبه يك برگ بشوييم و سر خوان برويم.
صبح ها وقتي خورشيد ، در مي آيد متولد بشويم.
هيجان ها را پرواز دهيم.
روي ادراك فضا ، رنگ ، صدا ، پنجره گل نم بزنيم.
آسمان را بنشانيم ميان دو هجاي "هستي."
ريه را از ابديت پر و خالي بكنيم.
بار دانش را از دوش پرستو به زمين بگذاريم.
نام را باز ستانيم از ابر،
از چنار، از پشه، از تابستان.
روي پاي تر باران به بلندي محبت برويم.
در به روي بشر و نور و گياه و حشره باز كنيم.
كار ما شايد اين است
كه ميان گل نيلوفر و قرن
پي آواز حقيقت بدويم .

به زمين
افتاد . و چه پژواكي كه شنيد اهريمن. و چه لرزي كه دويد از بن غم تا به بهشت.
من در خويش ، و كلاغي لب حوض.
خاموشي، و يكي زمزمه ساز.
تنه تاريكي ، تبر نقره نور.
و گوارايي بي گاه خطا. بوي تباهي ها، گردش زيست.
شب دانايي. و جدا ماندم : كو سختي پيكرها، كو بوي زمين، چينه بي بعد پري ها؟
اينك باد، پنجره ام رفته به بي پايان . خوني ريخت، بر سينه من ريگ بيابان باد!
چيزي گفت، و زمان ها بر كاج حياط ، همواره وزيد و وزيد. اينهم گل انديشه ، آنهم بت دوست.
ني ، كه اگر بوي لجن مي آيد، آنهم غوك ، كه دهانش ابديت خورده است.
ديدار دگر، آري : روزن زيباي زمان.
ترسيد، دستم به زمين آميخت. هستي لب آيينه نشست، خيره به من : غم ناميرا .

بودهي
آني بود ، در ها وا شده بود . 
برگي نه ، شاخي نه ، باغ فنا پيدا شده بود.
مرغان مكان خاموش ، اين خاموش ، آن خاموش . خاموشي
گويا شده بود.
آن پهنه چه بود : با ميشي ، گرگي همپا شده بود.
نقش صدا كم رنگ ، نقش ندا كم رنگ .پرده مگر تا
شده بود؟
من رفته ، ما بي ما شده بود.
زيبايي تنهاشده بود.
هر رودي ، دريا،
هر بودي ، بودا شده بود.
تا
بالارو ، بالارو. بند نگه بشكن، و هم سيه بشكن.

 آمده ام ، آمده ام، بوي دگر مي شنوم، باد دگر مي گذرد.
روي سرم بيد دگر، خورشيد دگر.
 شهر توني ، شهر توني ،
مي شنوي زنگ زمان : قطره چكيد. از پي تو ، سايه دويد.
شهر تو در كوي فراترها ، دره ديگرها.
 آمده ام، آمده ام، مي لغزد صخره سخت، مي شنوم آواز درخت.
 شهر توني ، شهر توني ،
خسته چرا بال عقاب؟ و زمين تشنه خواب؟
و چرا روييدن، روييدن، رمزي را بوييدن؟
شهر تو رنگش ديگر. خاكش ، سنگش ديگر.
 آمده ام ، آمده ام، بسته نه دروازه نه در، جن ها هر سو بگذر.
و خدايان هر افسانه كه هست. و نه چشمي نگران، و نه نامي ز پرست.
 شهر توني ، شهر توني ،
در كف ها كاسه زيبايي، بر لبها تلخي دانايي.
شهر تو در جاي دگر ، ره مي بر با پاي دگر.
 آمده ام، آمده ام ، پنجره ها مي شكفند.
كوچه فرو رفته به بي سويي، بي هايي، بي هويي.
 شهر توني ، شهر توني ،
در وزش خاموشي ، سيماها در دود فراموشي.
شهر ترا نام دگر، خسته نه اي ، گام دگر.
 آمده ام، آمده ام، درها رهگذر باد عدم.
خانه ز خود وارسته ، جام دويي بشكسته. سايه "يك" روي زمين، روي زمان.
 شهر توني اين و نه آن.
شهر تو گم نشود ، پيدا نشود .

تا گل هيچ
مي رفتيم، و درختان چه بلند ، و تماشا چه سياه! 
راهي بود از ما تا گل هيچ. 
مرگي در دامنه ها ، ابري سر كوه ، مرغان لب زيست.
مي خوانديم : "بي تو دري بودم به برون، و نگاهي به كران، و صدايي به كوير".
مي رفتيم، خاك از ما مي ترسيد، و زمان بر سر ما مي باريد.
خنديديم: ورطه پريد از خواب ، و نهان ها آوايي افشاندند.
ما خاموش ، و بيابان نگران، و افق يك رشته نگاه.
بنشستيم، تو چشمت پر دور، من دستم پر تنهايي، و زمين ها پر خواب.
خوابيديم. مي گويند: دستي در خوابي گل مي چيد .
تراو
در آ، كه كران را برچيدم، خاك زمان رفتم، آب "نگر" پاشيدم.
در سفالينه چشم ، "صدبرگ" نگه بنشاندم، بنشستم.
آيينه شكستم، تا سرشار تو من باشم و من. جامه نهادم. رشته گسستم.
زيبايان خنديدند، خواب "چرا" دادمشان، خوابيدند.
غوكي مي جست، اندوهش دادم، و نشست.
در كشت گمان، هر سبزه لگد كردم از . هر بيشه ، شوري به سبد كردم.
بوي تو مي آمد، به صدا نيرو، به روان پر دادم، آواز "در آ" سر دادم.
پژواك تو مي پيچيد، چكه شدم، از بام صدا لغزيدم، و شنيدم.
يك هيچ ترا ديدم، و دويدم.
آب تجلي تو نوشيدم، و دميدم.

تنها باد 
سايه شدم، و صدا كردم
سايه شدم، و صدا كردم:
كو مرز پريدنها، ديدنها؟ كو اوج "نه من"، دره "او"؟
و ندا آمد: لب بسته بپو.
مرغي رفت، تنها بود، پر شد جام شگفت.
و ندا آمد: بر تو گوارا باد، تنهايي تنها باد!
دستم در كوه سحر "او" ميچيد، "او" ميچيد.
و ندا آمد: و هجومي از خورشيد.
از صخره شدم بالا. در هر گام، دنيايي تنهاتر، زيباتر.
و ندا آمد: بالاتر، بالاتر!
آوازي از ره دور: جنگلها ميخوانند؟
و ندا آمد: خلوتها ميآيند.

و شياري ز هراس.
و ندا آمد: يادي بود، پيدا شد، پهنه چه زيبا شد!
"او" آمد، پرده ز هم وا بايد، درها هم.
و ندا آمد: پرها هم .
و ندا آمد: پرها هم
روانه
چه گذشت ؟
 زنبوري پر زد
 در پهنه...
 وهم. اين سو ، آن سو، جوياي گلي.
 جوياي گلي ، آري ، بي ساقه گلي در پهنه خواب ، نوشابه آن..
 اندوه. اندوه نگاه: بيداري چشم، بي برگي دست.
 ني. سبدي مي كن، سفري در باغ.
باز آمده ام بسيار، و ره آوردم: تيناب تهي.
 سفري ديگر، اي دوست، و به باغي ديگر.
 بدرود.
شكپويبدرود، و به همراهت نيروي هراس.
بر آبي چين افتاد ،سيبي به زمين افتاد.
گامي ماند. زنجره خواند.
همهمه اي : خنديد. بزمي بود، برچيدند.
خوابي از چشمي بالا رفت. اين رهرو تنها رفت ، بي ما رفت.
رشته گسست: من پيچم، من تابم. كوزه شكست: من آبم.

اين سنگ ، پيوندش با من كو ؟ آن زنبور ، پروازش تا من كو؟
نقشي پيدا آيينه كجا؟ اين لبخند، لب ها كو؟ موج آمد، دريا كو؟
مي بويم، بو آمد. از هر سو، هاي آمد، هو آمد. من رفتم، "او" آمد، "او" آمد .
شورم را
من سازم : بندي آواز . برگيرم ، بنوازم. برتارم زخمه
"لا" مي زن ، راه فنا مي زن
من دودم: مي پيچم، مي لغزم ، نابودم.
مي سوزم ، مي سوزم : فانوس تمنايم . گل كن تو مرا ، و درآ.

آيينه شدم ، از روشن و از سايه بري بودم . ديو و پري آمد ،
ديو و پري بودم . در بي خبري بودم.
قرآن بالاي سرم ، بالش من انجيل ، بستر من تورات ، وزبر پوشم اوستا، مي بينم خواب:
بودايي در نيلوفر آب.
هر جا گل هاي نيايش رست ، من چيدم . دسته گلي دارم ، محراب تو دور از دست: او بالا،
من در پست.
خوشبو سخنم ، ني ؟ باد "بيا" مي بردم ، بي توشه شدم در كوه "كجا" ، گل چيدم ، گل خوردم.
در رگ ها همهمه اي دارم ، از چشمه خود آبم زن ، آبم زن.
و به من يك قطه گوارا كن ، شورم را زيبا كن. 
باد انگيز ، درهاي سخن بشكن ، جا پاي صداي مي روب. هم دود "چرا" مي بر، هم موج "من" و "ما" و "شما" مي 
بر.
ز شبم تا لاله بيرنگي پل بنشان ، زين رويا در چشمم گل
بنشان ، گل بنشان .
شيطان هم
از خانه بدر ، از كوچه برون، تنهايي ما سوي خدا مي رفت.
در جاده ، درختان سبز، گل ها وا، شيطان نگران: انديشه رها

مي رفت.
خار آمد، و بيابان ، و سراب.
كوه آمد و ، خواب.
آواز پري : مرغي به هوا مي رفت؟
 ني ، همزاد گياهي بود، از پيش گيا مي رفت.
شب مي شد و روز.
جايي، شيطان نگران: تنهايي ما مي رفت .

 
لب آب
ديشب، لب رود، شيطان زمزمه داشت.
شب بود و چراغك بود.
شيطان ، تنها، تك بود.
باد آمده بود، باران زده بود: شب تر ، گل ها پرپر.
بويي نه براه.
ناگاه
آيينه رود، نقش غمي بنمود: شيطان لب آب.
خاك سايه در خواب.
زمزمه اي مي مرد.بادي مي رفت، رازي مي برد .

نا
باد آمد ، در بگشا، اندوه خدا آورد.
خانه بروب ، افشان گل ، پيك آمد ، پيك آمد، مژده ز "نا" آورد.
آب آمد، آب آمد، از دشت خدايان نيز، گل هاي سيا آورد.
ما خفته ، او آمد، خنده شيطان را بر لب ما آورد.
مرگ آمد
حيرت ما را برد،
ترس شما آورد.
در خاكي ، صبح آمد، سيب طلا، از باغ طلا آورد .
نه به سنگ
در جوي زمان ، در خواب تماشاي تو مي رويم.
سيماي روان ، با شبنم افشان تو مي شويم.
پرهايم ؟ پرپر شده ام. چشم نويدم ، به نگاهي تر شده ام.اين سو نه ، آن سويم.
و در آن سوي نگاه ، چيزي را مي بينم، چيزي را مي جويم.
سنگي ميشكنم، رازي با نقش تو مي گويم.
برگ افتاد ، نوشم باد: من زنده به اندوهم. ابري رفت، من كوهم: مي پايم. من بادم: مي پويم.
در دشت دگر ، گل افسوسي چو برويد، مي آيم، مي بويم .

نيايش 
دستي افشان ، تا ز سر انگشتانت صد قطره چكد ، هر قطره شود خورشيدي
دستي افشان ، تا ز سر انگشتانت صد قطره چكد ، هر
قطره شود خورشيدي
باشد كه به صد سوزن نور ، شب ما را بكند
روزن روزن.
ما بي تاب ، و نيايش بي رنگ. 
از مهرت لبخندي كن ، بنشان بر لب ما
باشد كه سرودي خيزد در خورد نيوشيدن تو.
ما هسته پنهان تماشاييم.
ز تجلي ابري كن ، بفرست ، كه ببارد بر سر ما
باشد كه به شوري بشكافيم ، باشد كه بباليم و
به خورشيد تو پيونديم.
ما جنگل انبوه دگرگوني.
از آتش همرنگي صد اخگر برگير ، برهم تاب ، برهم پيچ: 
شلاقي كن ، و بزن بر تن ما
باشد كه ز خاكستر ما ، در ما، جنگل يكرنگي بدر
آرد سر.
چشمان بسپرديم ، خوابي لانه گرفت.
نم زن بر چهره ما
باشد كه شكوفا گردد زنبق چشم ، و شود سيراب
از تابش تو ، و فرو افتد.
بينايي ره گم كرد.
ياري كن ، و گره زن نگه ما و خودت با هم
باشد كه تراود در ما ، همه تو.
ما چنگيم: هر تار از ما دردي ، سودايي.

زخمه كن از آرامش ناميرا ، ما را بنواز
باشد كه تهي گرديم ، آكنده شويم از والا "نت "
خاموشي.
آيينه شديم ، ترسيديم از هر نقش.
خود را در ما بفكن.
باشد كه فرا گيرد هستي ما را ، و دگر نقشي
ننشيند در ما.
هر سو مرز، هر سو نام.
رشته كن از بي شكلي ، گذران از مرواريد زمان و مكان
باشد كه بهم پيوندد همه چيز ، باشد كه نماند
مرز، كه نماند نام.
اي دور از دست ! پر تنهايي خسته است.
گه گاه ، شوري بوزان
باشد كه شيار پريدين در تو شود خاموش .
باشد كه شيار پريدين در تو شود خاموش

هايي
سرچشمه رويش هايي، دريايي، پايان تماشايي.
تو تراويدي: باغ جهان تر شد، ديگر شد.
صبحي سر زد، مرغي پر زد، يك شاخه شكست : خاموشي هست.
خوابم بر بود ، خوابي ديدم: تابش آبي در خواب ، لرزش برگي در آب.
اين سو تاريكي مرگ ، آن سو زيبايي برگ. اينها چه، آنها چيست، انبوه زمان ها چيست؟
اين مي شكفد، ترس تماشا دارد. آن مي گذرد، وحشت دريا دارد.
پرتو محرابي ، مي تابي. من هيچم: پيچك خوابي. بر نرده اندوه تو مي پيچم.
تاريكي پروازي، روياي بي آغازي ، بي موجي ، بي رنگي ، درياي هم آهنگي !
هلا
تنها به تماشاي چه اي ؟
بالا، گل يك روزه نور.
پايين، تاريكي باد.
بيهوده مپاي ، شب از شاخه نخواهد ريخت، و دريچه خدا روشن نيست.
از برگ سپهر، شبنم ستارگان خواهد پريد.
تو خواهي ماند و هراس بزرگ. ستون نگاه، و پيچك غم.
بيهوده مپاي.
برخيز، كه وهم گلي ، زمين را شب كرد.
راهي شو، كه گردش ماهي، شيار اندوهي در پي خود نهاد.
زنجره را بشنو: چه جهان غمناك است، و خدايي نيست، و خدايي هست، و خدايي...
بي گاه است، ببوي و برو، و چهره زيبايي در خواب دگر ببين.

هنگامي
تاريكي ، پيچك وار ، به چپر ها پيچيد، به حناها، افراها.
و هنوز ، ما در كشت، در كف داس.
ما مانديم، تا در رشته شب از گرد چپر ها وا شد، فردا شد.
روز آمد و رفت.
تاريكي ، پيچك وار ، به چپر ها پيچيد، به حناها، افراها.
و هنوز ، يك خوشه كشت، در خور چيدن نه، ياد رسيدن نه.
و هزاران روز، و هزاران بار
تاريكي ، پيچك وار ، به چپر ها پيچيد، به حناها، افراها.
پايان شبي، ما در خواب ، يك خوشه رسيد، مرغي چيد.
آواز پرش بيداري ما : ساقه لرزان پيام.
و

آري ، ما غنچه يك خوابيم.
 غنچه خواب ؟ آيا مي شكفيم ؟
 يك روزي ، بي جنبش برگ.
 اينجا؟
 ني ، در دره مرگ.
 تاريكي ، تنهايي.
 ني ، خلوت زيبايي.
 به تماشا چه كسي مي آيد، چه كسي ما را مي بويد؟
 و به بادي پرپر ؟...
 و فرودي ديگر؟

و شكستم ، و دويدم ، و فتادم
درها به طنين هاي تو وا كردم.
هر تكه نگاهم را جايي افكندم، پر كردم هستي ز نگاه. 
بر لب مردابي ، پاره لبخند تو بر روي لجن ديدم، رفتم به نماز.
در بن خاري ، ياد تو پنهان بود، برچيدم، پاشيدم به جهان.
بر سيم درختان زدم آهنگ ز خود روييدن، و به خود گستردن.
و شياريدم شب يكدست نيايش، افشاندم دانه راز.
و شكستم آويز فريب.
و دويدم تا هيچ . و دويدم تا چهره مرگ ، تا هسته هوش.
و فتادم بر صخره درد. از شبنم ديدار تو تر شد انگشتم، لرزيدم.
وزشي مي رفت از دامنه اي ، گامي همره او رفتم.
ته تاريكي ، تكه خورشيدي ديدم، خوردم، و ز خود رفتم، و رها بودم.

و چه تنها
اي درخور اوج ! آواز تو در كوه سحر، و گياهي به نماز.
غم ها را گل كردم، پل زدم از خود تا صخره دوست.
من هستم، و سفالينه تاريكي ، و تراويدن راز ازلي.
سر بر سنگ ، و هوايي كه خنك، و چناري كه به فكر، و رواني كه پر از ريزش دوست.
خوابم چه سبك، ابر نيايش چه بلند، و چه زيبا بوته زيست، و چه تنها من! 
تنها من ، و سر انگشتم در چشمه ياد ، و و كبوترها لب آب.
هم خنده موج، هم تن زنبوري بر سبزه مرگ ، و شكوهي در پنجه باد.
من از تو پرم ، اي روزنه باغ هم آهنگي كاج و من و ترس! 
هنگام من است ، اي در به فراز، آي جاده به نيلوفر خاموش پيام !
ويد
ني ها ، همهمه شان مي آيد.
مرغان ، زمزمه شان مي آيد.
در باز و نگه كم
و پيامي رفته به بي سويي دشت.
گاوي زير صنوبرها،
ابديت روي چپر ها.
از بن هر برگي و همي آويزان
و كلامي ني،
نامي ني.
پايين، جاده بيرنگي.
بالا، خورشيد هم آهنگي.

پادمه
مي روييد. در جنگل ، خاموشي رويا بود.
شبنم بر جا بود.
درها باز، چشم تماشا باز، چشم تماشاتر، و خدا در هر ... آيا بود؟
خورشيدي در هر مشت: بام نگه بالا بود.
مي بوييد. گل وا بود؟ بوييدن بي ما بود: زيبا بود.
تنهايي ، تنها بود.
نا پيدا، پيدا بود.
"او" آنجا، آنجا بود .

پاراه
نه تو مي پايي، و نه كوه. ميوه اين باغ: اندوه، اندوه.
گل بتراود غم، تشنه سبويي تو. افتد گل، بويي تو.
اين پيچك شوق ، آبش ده، سيرابش كن. آن كودك ترس، قصه بخوان، خوابش كن.
اين لاله هوش ، از ساقه بچين. پرپر شد، بشود. چشم خدا تر شد ، بشود.
و خدا از تو نه بالاتر. ني ، تنهاتر ، تنهاتر.
بالاها، پستي ها يكسان بين. پيدا نه، پنهان بين.
بالي نيست، آيت پروازي هست. كس نيست ، رشته آوازي هست.
پژواكي : رويايي پر زد رفت. شلپويي: رازي بود، در زد و رفت.
انديشه : كاهي بود، در آخور ما كردند. تنهايي: آبشخور ما كردند.
اين آب روان ، ما ساده تريم. اين سايه، افتاده تريم.
نه تو مي پايي، و نه من، ديده تر بگشا. مرگ آمد، در بگشا .

چند
اينجاست ، آييد، پنجره بگشاييد، اي من و دگر من ها:صد پرتو من در آب!
مهتاب ، تابنده نگر ، بر لرزش برگ، انديشه من ، جاده مرگ.
آنجا نيلوفرهاست، به بهشت، به خدا درهاست.
اينجا ايوان ، خاموشي هوش ، پرواز روان.
در باغ زمان تنها نشديم. اي سنگ و نگاه ، اي وهم و درخت ، آيا نشديم؟
من " صخره  من" ام، تو " شاخه  تو" يي.
اين بام گلي، آري، اين بام گلي ، خاك است و من و پندار.
و چه بود اين لكه رنگ ، اين دود سبك ؟ پروانه گذشت؟ افسانه دميد؟
ني ، اين لكه رنگ ، اين دود سبك ، پروانه نبود، من بودم و تو. افسانه نبود،
ما بود و شما.
گزار
باز آمدم از چشمه خواب ، كوزه تر در دستم.
مرغاني مي خواندند. نيلوفر وا مي شد. كوزه تر بشكستم،
در بستم
و در ايوان تماشاي تو بنشست

باغي در صدا
در باغي رها شده بودم .
نوري بيرنگ و سبك بر من مي وزيد .
آيا من خود بدين باغ آمده بودم
و يا باغ اطراف مرا پر كرده بود؟
هواي باغ از من مي گذشت
و شاخ و برگش در وجودم مي لغزيد .
آيا اين باغ
سايه روحي نبود
كه لحظه اي بر مرداب زندگي خم شده بود؟
ناگهان صدايي باغ را در خود جاي داد،
صدايي كه به هيچ شباهت داشت .
گويي عطري خودش را در آيينه تماشا مي كرد .
هميشه از روزنه اي ناپيدا
اين صدا در تاريكي زندگي ام رها شده بود .
سرچشمه صدا گم بود :
من ناگاه آمده بودم .
خستگي در من نبود :
راهي پيموده نشد .
آيا پيش از اين زندگي ام فضايي ديگر داشت؟
ناگهان رنگي دميد :
پيكري روي علف ها افتاده بود .
انساني كه شباهت دوري با خود داشت .
باغ در ته چشمانش بود
و جا پاي صدا همراه تپش هايش .
زندگي اش آهسته بود .
وجودش بيخبري شفافم را آشفته بود .
وزشي برخاست

دريچه اي بر خيرگي ام گشود :
روشني تندي به باغ آمد .
باغ مي پژمرد
و من به درون دريچه رها مي شدم .
برخورد
نوري به زمين فرود آمد
نوري به زمين فرود آمد :
دو جاپا بر شنهاي بيابان ديدم .
از كجا آمده بود؟
به كجا مي رفت؟
تنها دو جاپا ديده مي شد .
شايد خطايي پا به زمين نهاده بود .
ناگهان جاپاها براه افتادند .
روشني همراهشان ميخزيد .
جاپاها گم شدند،
خود را از روبرو تماشا كردم :
گودالي از مرگ پر شده بود .
و من در مرده خود براه افتادم .
صداي پايم را از راه دوري ميشنيدم،
شايد از بياباني ميگذشتم .
انتظاري گمشده با من بود .
ناگهان نوري در مردهام فرود آم د
و من در اضطرابي زنده شدم :
دو جاپا هستيام را پر كرد .
از كجا آمده بود؟
به كجا ميرفت؟
تنها دو جاپا ديده مي .شد

شايد خطايي پا به زمين نهاده بود .
شايد خطايي پا به زمين نهاده بود
بي پاسخ
در تاريكي بي آغاز و پايان
دري در روشني انتظارم روييد .
خودم را در پس در تنها نهادم
و به درون رفتم :
اتاقي بي روزن تهي نگاهم را پر كرد .
سايه اي در من فرود آمد
و همه شباهتم را در ناشناسي خود گم كرد .
پس من كجا بودم؟
شايد زندگي ام در جاي گمشده اي نوسان داشت
و من انعكاسي بودم
كه بيخودانه همه خلوت ها را بهم مي زد
در پايان همه روياها در سايه بهتي فرو مي رفت .
من در پس در تنها مانده بودم .
هميشه خودم را در پس يك در تنها ديده ام .
گويي وجودم در پاي اين در جا مانده بود،
در گنگي آن ريشه داشت .
آيا زندگي ام صدايي بي پاسخ نبود؟
در اتاق بي روزن انعكاسي سرگردان بود
و من در تاريكي خوابم برده بود .
در ته خوابم خودم را پيدا كردم
و اين هشياري خلوت خوابم را آلود .
آيا اين هشياري خطاي تازه من بود؟

در تاريكي بي آغاز و پايان
فكري در پس در تنها مانده بودم .
پس من كجا بودم؟
حس كردم جايي به بيداري مي رسم .
همه وجودم را در روشني اين بيداري تماشا كردم :
آيا من سايه گمشده خطايي نبودم؟
در اتاق بي روزن
انعكاسي نوسان داشت .
پس من كجا بودم؟
در تاريكي بي آغاز و پايان
بهتي در پس در تنها مانده بودم .
جهنم سرگردان
شب را نوشيده ام
و بر اين شاخه هاي شكسته مي گريم .
مرا تنها گذار
اي چشم تبدار سرگردان !
مرا با رنج بودن تنها گذار .
مگذار خواب وجودم را پر پر كنم .
مگذار از بالش تاريك تنهايي سر بردارم
و به دامن بي تار و پود روياها بياويزم .
سپيدي هاي فريب
روي ستون هاي بي سايه رجز مي خوانند .
طلسم شكسته خوابم را بنگر
بيهوده به زنجير مرواريد چشم آويخته .
او را بگو
تپش جهنمي مست !
او را بگو: نسيم سياه چشمانت را نوشيده ام .

نوشيده ام كه پيوسته بي آرامم .
جهنم سرگردان !
مرا تنها گذار .
خواب تلخ
مرغ مهتاب
مي خواند .
ابري در اتاقم مي گريد .
گل هاي چشم پشيماني مي شكفد .
در تابوت پنجره ام پيكر مشرق مي لولد .
مغرب جان مي كن د،
مي ميرد .
گياه نارنجي خورشيد
در مرداب اتاقم مي رويد كم كم
بيدارم
نپنداريد در خواب
سايه شاخه اي بشكسته
آهسته خوابم كرد .
اكنون دارم مي شنوم
آهنگ مرغ مهتاب
و گل هاي پشيماني را پرپر مي كنم .

 سفر
پس از لحظه هاي دراز
بر درخت خاكستري پنجره ام برگي روييد
و نسيم سبزي تار و پود خفته مرا لرزاند .
و هنوز من
ريشه هاي تنم را در شن هاي روياها فرو نبرده بودم
كه براه افتادم .
پس از لحظه هاي دراز
سايه دستي روي وجودم افتاد
ولرزش انگشتانش بيدارم كرد .
و هنوز من
پرتو تنهاي خودم را
در ورطه تاريك درونم نيفكنده بودم .
كه براه افتادم .
پس از لحظه هاي دراز
پرتو گرمي در مرداب يخ زده ساعت افتاد
و لنگري آمد و رفتش را در روحم ريخت
و هنوز من
در مرداب فراموشي نلغزيده بودم
كه براه افتادم
پس از لحظه هاي دارز
يك لحظه گذشت :
برگي از درخت خاكستري پنجره ام فرو افتاد،
دستي سايه اش را از روي وجودم برچيد
و لنگري در مرداب ساعت يخ بست .
و هنوز من چشمانم را نگشوده بودم
كه در خوابي ديگر لغزيدم .

فانوس خيس
روي علف ها چكيده ام .
من شبنم خواب آلود يك ستاره ام
كه روي علف هاي تاريك چكيده ام .
جايم اينجا نبود .
نجواي نمناك علف ها را مي شنوم
جايم اينجا نبود .
فانوس
در گهواره خروشان دريا شست و شو مي كند
كجا مي رود اين فانوس ،
اين فانوس دريا پرست پر عطش مست ؟
بر سكوي كاشي افق دور
نگاهم با رقص مه آلود پريان مي چرخد .
زمزمه هاي شب در رگ هايم مي رويد .
باران پر خزه مستي
بر ديوار تشنه روحم مي چكد .
من ستاره چكيده ام .
از چشم نا پيداي خطا چكيده ام :
شب پر خواهش
و پيكر گرم افق عريان بود .
رگه سپيد مرمر سبز چمن زمزمه مي كرد .
و مهتاب از پلكان نيلي مشرق فرود آمد .
پريان مي رقصيدند .
و آبي جامه هاشان با رنگ افق پيوسته بود .
زمزمه هاي شب مستم مي كرد .
پنجره رويا گشوده ب .ود
و او چون نسيمي به درون وزيد .
اكنون روي علف ها هستم
و نسيمي از كنارم مي گذرد .
تپش ها خاكستر شده اند .
آبي پوشان نمي رقصند .
فانوس آهسته بالا و پايين مي رود .
هنگامي كه او از پنجره بيرون مي پريد
چشمانش خوابي را گم كرده بود .

جاده نفس نفس مي زد .
صخره ها چه هوسناكش بوييدند !
فانوس پر شتاب !
تا كي مي لغزي
در پست و بلند جاده كف بر لب پر آهنگ؟
زمزمه هاي شب پژمرد .
رقص پريان پايان يافت .
كاش اينجا نچكيده بودم !
هنگامي كه نسيم پيكر او در تيرگي شب گم شد
فانوس از كنار ساحل براه افتاد .
كاش اينجا در بستر پر علف تاريكي نچكيده بودم !
فانوس از من مي گريزد .
چگونه برخيزم؟
به استخوان سرد علف ها چسبيده ام .
و دور از من ، فانوس
در گهواره خروشان دريا شست و شو مي كند .
لحظه گمشده
مرداب اتاقم كدر شده بود
و من زمزمه خون را در رگهايم ميشنيدم .
زندگيام در تاريكي ژرفي ميگذشت .
اين تاريكي، طرح وجودم را روشن مي .كرد
در باز شد
و او با فانوسش به درون وزيد .
زيبايي رها شدهيي بود
و من ديده به راهش بودم :
روياي بيشكل زندگيام بود .
عطري در چشمم زمزمه كرد .

 رگهايم از تپش افتاد .
همه رشتههايي كه مرا به من نشان ميداد
در شعله فانوسش سوخ :ت
زمان در من نميگذشت .
شور برهنهيي بودم .
او فانوسش را به فضا آويخت .
مرا در روشنها ميجست .
تار و پود اتاقم را پيمود
و به من ره نيافت .
نسيمي شعله فانوس را نوشيد .
وزشي ميگذشت
و من در طرحي جا ميگرفتم،
در تاريكي ژرف اتاقم پيدا ميشدم .
پيدا، براي كه؟
او ديگر نبود .
آيا با روح تاريك اتاق آميخت؟
عطري در گرمي رگهايم جابهجا مي .شد
حس كردم با هستي گمشدهاش مرا مينگرد
و من چه بيهوده مكان را ميكاوم :
آني گم شده بود .
لولوي شيشه ها
در اين اتاق تهي پيكر
انسان مه آلود !
نگاهت به حلقه كدام در آويخته ؟
درها بسته

و كليدشان در تاريكي دور شد .
نسيم از ديوارها مي تراود :
گل هاي قالي مي لرزد .
ابرها در افق رنگارنگ پرده پر مي زنند .
باران ستاره اتاقت را پر كرد
و تو در تاريكي گم شده اي
انسان مه آلود !
پاهاي صندلي كهنه ات در پاشويه فرو رفته .
درخت بيد از خاك بسترت روييده
و خود را در حوض كاشي مي جويد .
تصويري به شاخه بيد آويخته :
كودكي كه چشمانش خاموشي ترا دارد،
گويي ترا مي نگرد
و تو از ميان هزاران نقش تهي
گويي مرا مي نگري
انسان مه آلود !
ترا در همه شب هاي تنهايي
توي همه شيشه ها ديده ام .
مادر مرا مي ترساند :
لولو پشت شيشه هاست !
و من توي شيشه ها ترا ميديدم .
لولوي سرگردان !
پيش آ،
بيا در سايه هامان بخزيم .
درها بسته
و كليدشان در تاريكي دور شد .
بگذار پنجره را به رويت بگشايم .
انسان مه آلود از روي حوض كاشي گذشت
و گريان سويم پريد .
شيشه پنجره شكست و فرو ريخت :
لولوي شيشه ها
شيشه عمرش شكسته بود .

 مرز گمشده
ريشه روشني پوسيد و فرو ريخت .
و صدا در جاده بي طرح فضا مي رفت .
از مرزي گذشته بود،
در پي مرز گمشده مي گشت .
كوهي سنگين نگاهش را بريد .
صدا از خود تهي شد
و به دامن كوه آويخت :
پناهم بده، تنها مرز آشنا! پناهم بده .
و كوه از خوابي سنگين پر بود .
خوابش طرحي رها شده داشت .
صدا زمزمه بيگانگي را بوييد،
برگشت،
فضا را از خود گذر داد
و در كرانه ناديدني شب بر زمين افتاد .
كوه از خواب سنگين پر بود .
ديري گذشت،
خوابش بخار شد .
طنين گمشده اي به رگ هايش وزيد :
پناهم بده، تنها مرز آشنا! پناهم بده .
سوزش تلخي به تار و پودش ريخت .
خواب خطا كارش را نفرين فرستاد
و نگاهش را روانه كرد .
انتظاري نوسان داشت .
نگاهي در راه مانده بود
و صدايي در تنهايي مي گريست

مرغ افسانه
پنجره اي در مرز شب و روز باز شد
و مرغ افسانه از آن بيرون پريد .
ميان بيداري و خواب
پرتاب شده بود .
بيراهه فضا را پيمود،
چرخي زد
و كنار مردابي به زمين نشست .
تپش هايش با مرداب آميخت .
مرداب كم كم زيبا شد .
گياهي در آن روييد،
گياهي تاريك و زيبا .
مرغ افسانه سينه خود را شكافت :
تهي درونش شبيه گياهي بود .
شكاف سينه اش را با پرها پوشان .د
وجودش تلخ شد :
خلوت شفافش كدر شده بود .
چرا آمد ؟
از روي زمين پر كشيد،
بيراهه اي را پيمود
و از پنجره اي به درون رفت .
مرد، آنجا بود .
انتظاري در رگ هايش صدا مي كرد .
مرغ افسانه از پنجره فرود آمد،
سينه او را شكافت
و به درون او رفت .
او از شكاف سينه اش نگريست :
درونش تاريك و زيبا شده بود .
و به روح خطا شباهت داشت .
شكاف سينه اش را با پيراهن خود پوشاند،
در فضا به پرواز آمد
و اتاق را در روشني اضظراب تنها گذاشت .

مرغ افسانه بر بام گمشده اي نشسته بود .
وزشي بر تار و پودش گذشت :
گياهي در خلوت درونش روييد،
از شكاف سينه اش سر بيرون گشيد
و برگ هايش را در ته آسمان گم كرد .
زندگي اش در رگ هاي گياه بالا مي رفت .
اوجي صدايش مي زد .
گياه از شكاف سينه اش به درون رفت
و مرغ افسانه شكاف را با پرها پوشاند .
بال هايش را گشود
و خود را به بيراهه فضا سپرد .
گنبدي زير نگاهش جان گرفت .
چرخي زد
و از در معبد به درون رفت .
فضا با روشني بيرنگي پر بود .
برابر محراب
و همي نوسان يافت :
از همه لحظه هاي زندگي اش محرابي گذشته بود
و همه روياهايش در محرابي خاموش شده بود .
خودش را در مرز يك رويا ديد .
به خاك افتاد .
لحظه اي در فراموشي ريخت .
سر برداشت :
محراب زيبا شده بود .
پرتويي در مرمر محراب ديد
تاريك و زيبا .
ناشناسي خود را آشفته ديد .
چرا آمد؟
بال هايش را گشود
و محراب را در خاموشي معبد رها كرد .
زن در جاده اي مي رفت .
پيامي در سر راهش بود :
مرغي بر فراز سرش فرود آمد .
زن ميان دو رويا عريان شد .
مرغ افسانه سينه او را شكافت
و به درون رفت .
زن در فضا به پرواز آمد .

مرد در اتاقش بود .
انتظاري در رگ هايش صدا مي كرد
و چشمانش از دهليز يك رويا بيرون مي خزيد .
زني از پنجره فرود آمد
تاريك و زيبا .
به روح خطا شباهت داشت .
مرد به چشمانش نگريست :
همه خواب هايش در ته آنها جا مانده بود .
مرغ افسانه از شكاف سينه زن بيرون پريد
و نگاهش به سايه آنها افتاد .
گفتي سياه پرده توري بود
كه روي وجودش افتاده بود .
چرا آمد؟
بال هايش را گشود
و اتاق را در بهت يك رويا گم كرد .
مرد تنها بود .
تصويري به ديوار اتاقش مي كشيد .
وجودش ميان آغاز و انجامي در نوسان بود .
وزشي نا پيدا مي گذشت :
تصوير كم كم زيبا ميشد
و بر نوسان دردناكي پايان مي داد .
مرغ افسانه آمده بود .
اتاق را خالي ديد .
و خودش را در جاي ديگر يافت .
آيا تصوير
دامي نبود
كه همه زندگي مرغ افسانه در آن افتاده بود؟
چرا آمد؟
بال هايش را گشود
و اتاق را در خنده تصوير از ياد برد .
مرد در بستر خود خوابيده بود .
وجودش به مردابي شباهت داشت .
درختي در چشمانش روييده بود
و شاخ و برگش فضا را پر مي كرد .
رگ هاي درخت
از زندگي گمشده اي پر بود .

بر شاخ درخت
مرغ افسانه نشسته بود .
از شكاف سينه اش به درون نگريست :
تهي درونش شبيه درختي بود .
شكاف سينه اش را با پرها پوشاند،
بال هايش را گشود
و شاخه را در ناشناسي فضا تنها گذاشت .
درختي ميان دو لحظه مي پژمرد .
اتاقي با آستانه خود مي رسيد .
مرغي به بيراهه فضا را مي پيمود .
و پنجره اي در مرز شب و روز گم شده بود .
 نيلوفر
از مرز خوابم مي گذشت م،
سايه تاريك يك نيلوفر
روي همه اين ويرانه فرو افتاده بود .
كدامين باد بي پروا
دانه اين نيلوفر را به سرزمين خواب من آورد ؟
در پس درهاي شيشه اي روياها،
در مرداب بي ته آيينه ها،
هر جا كه من گوشه اي از خودم را مرده بودم
يك نيلوفر روييده بود .
گويي او لحظه لحظه در تهي من مي ريخت
و من در صداي شكفتن او
لحظه لحظه خودم را مي مردم .
بام ايوان فرو مي ريزد

و ساقه نيلوفر برگرد همه ستون ها مي پيچد .
كدامين باد بي پروا
دانه اين نيلوفر را به سرزمين خواب من آورد؟
نيلوفر روييد،
ساقه اش از ته خواب شفافم سر كشيد .
من به رويا بودم،
سيلاب بيداري رسيد .
چشمانم را در ويرانه خوابم گشودم :
نيلوفر به همه زندگي ام پيچيده بود .
در رگ هايش ، من بودم كه ميدويدم .
هستي اش در من ريشه داشت،
همه من بود .
كدامين باد بي پروا
دانه اين نيلوفر را به سرزمين خواب من آورد؟
 پرده
پنجره ام به تهي باز شد
و من ويران شدم .
پرده نفس مي كشيد
ديوار قير اندود !
از ميان برخيز .
پايان تلخ صداهاي هوش ربا !
فرو ريز .

لذت خواب مي فشارد .
فراموشي مي بارد .
پرده نفس مي كشد :
شكوفه خوابم مي پژمرد .
تا دوزخ ها بشكافند،
تا سايه ها بي پايان شوند،
تا نگاهم رها گردد،
درهم شكن بي جنبشي ات را
و از مرز هستي من بگذر
سياه سرد بي تپش گنگ !
پاداش
گياه تلخ افسوني !
شوكران بنفش خورشيد را
در جام سپيد بيابان ها لحظه لحظه نوشيدم
و در آيينه نفس كشنده سراب
تصوير ترا در هر گام زنده تر يافتم .
در چشمانم چه تابش ها كه نريخت !
و در رگ هايم چه عطش ها كه نشكفت !
آمدم تا ترا بويم،
و تو زهر دوزخي ات را با نفسم آميختي
به پاس اين همه راهي كه آمدم .
غبار نيلي شب ها را هم مي گرفت
و غريو ريگ روان خوابم مي ربود .
چه روياها كه پاره شد !
و چه نزديك ها كه دور نرفت !

و من بر رشته صدايي ره سپردم
كه پايانش در تو بود .
آمدم تا ترا بويم،
و تو زهر دوزخي ات را با نفسم آميختي
به پاس اين همه راهي كه آمدم .
ديار من آن سوي بيابان هاست .
يادگارش در آغاز سفر همراهم بود .
هنگامي كه چشمش بر نخستين پرده بنفش نيمروز افتاد
از وحشت غبار شد
و من تنها شدم .
چشمك افق ها چه فريب ها كه به نگاهم نياويخت !
و انگشت شهاب ها چه بيراهه ها كه نشانم نداد !
آمدم تا ترا بويم،
و تو: گياه تلخ افسوني !
به پاس اين همه راهي كه آمدم
زهر دوزخي ات را با نفسم آميختي،
به پاس اين همه راهي كه آمدم .
يادبود
سايه دراز لنگر ساعت
روي بيابان بيپايان در نوسان بود :
 ميآمد، ميرفت .
 ميآمد، ميرفت .
و من روي شنهاي روشن بيابان
تصوير خواب كوتاهم را ميكشيدم،
خوابي كه گرمي دوزخ را نوشيده بود
و در هوايش زندگيام آب شد .

خوابي كه چون پايان يافت
من به پايان خودم رسيدم .
من تصوير خوابم را ميكشيدم
و چشمانم نوسان لنگر ساعت را در بهت خودش گم كرده بود .
 چهگونه ميشد در رگهاي بيفضاي اين تصوير
همه گرمي خواب دوشين را ريخت؟
تصويرم را كشيدم
چيزي گم شده بود .
روي خودم خم شد :
حفرهيي در هستي من دهان گشود .
سايه دراز لنگر ساعت
روي بيابان بيپايان در نوسان بود
و من كنار تصوير زنده خوابم بودم .
تصويري كه رگهايش در ابديت ميتپيد
و ريشه نگاهم در تار و پودش ميسوخت .
بار اين
هنگامي كه سايه لنگر ساعت
از روي تصوير جان گرفته من گذشت
بر شنهاي روشن بيابان چيزي نبود .
فرياد زدم :
تصوير را باز ده !
و صدايم چون مشتي غبار فرو نشست .
سايه دراز لنگر ساعت
روي بيابان بيپايان در نوسان بود :
 ميآمد، ميرفت .
 ميآمد، ميرفت .
و نگاه انساني به دنبالش ميدويد .

گل كاشي
باران نور
كه از شبكه دهليز بي پايان فرو مي ريخت
روي ديوار كاشي گلي را مي شست .
مار سياه ساقه اين گل
در رقص نرم و لطيفي زنده بود .
گفتي جوهر سوزان رقص
در گلوي اين مار سيه چكيده بود .
گل كاشي زنده بود
در دنيايي راز دار،
دنياي به ته نرسيدني آبي .
هنگام كودكي
در انحناي سقف ايوان ها،
درون شيشه هاي رنگي پنجره ها،
ميان لك هاي ديوارها،
هر جا كه چشمانم بيخودانه در پي چيزي ناشناس بود
شبيه اين گل كاشي را ديدم
و هر بار رفتم بچينم
رويايم پرپر شد .
نگاهم به تار و پود سياه ساقه گل چسبيد
و گرمي رگ هايش را حس كرد :
همه زندگي ام در گلوي گل كاشي چكيده بود .
گل كاشي زندگي ديگر داشت .
آيا اين گل
كه در خاك همه روياهايم روييده بود
كودك ديرين را مي شناخت
و يا تنها من بودم كه در او چكيده بودم،
گم شده بودم؟
نگاهم به تار و پود شكننده ساقه چسبيده بود .
تنها به ساقه اش مي شد بياويزد .
چگونه مي شد چيد
گلي را كه خيالي مي پژمراند؟
دست سايه ام بالا خزيد .
قلب آبي كاشي ها تپيد .
باران نور ايستاد :
رويايم پرپر شد.
